КАБІНЕТ МІНІСТРІВ УКРАЇНИ
ПОСТАНОВА від 4 березня 1996 р. N 288 Київ
Про затвердження Порядку надання дозволу на ввезення незареєстрованих пестицидів і агрохімікатів, що використовуються для проведення державних випробувань та наукових досліджень, а також обробленого ними насіннєвого (посадкового) матеріалу
{ Із змінами, внесеними згідно з Постановами КМ N 1794 ( 1794-2000-п ) від 07.12.2000 N 769 ( 769-2004-п ) від 16.06.2004 N 800 ( 800-2006-п ) від 07.06.2006 N 782 ( 782-2008-п ) від 03.09.2008 N 1173 ( 1173-2015-п ) від 16.12.2015 N 958 ( 958-2018-п ) від 14.11.2018 N 916 ( 916-2019-п ) від 06.11.2019 N 1065 ( 1065-2019-п ) від 04.12.2019 N 826 ( 826-2020-п ) від 09.09.2020 N 1653 ( 1653-2025-п ) від 10.12.2025 }
{ У назві та постановляючій частині Постанови слова "та застосування незареєстрованих пестицидів і агрохімікатів іноземного виробництва" замінено словами "незареєстрованих пестицидів і агрохімікатів, що використовуються для проведення державних випробувань та наукових досліджень, а також обробленого ними насіннєвого (посадкового) матеріалу" згідно з Постановою КМ N 782 ( 782-2008-п ) від 03.09.2008 }
Відповідно до статті 4 Закону України "Про пестициди і агрохімікати" ( 86/95-ВР ) Кабінет Міністрів України постановляє:
Затвердити Порядок надання дозволу на ввезення незареєстрованих пестицидів і агрохімікатів, що використовуються для проведення державних випробувань та наукових досліджень, а також обробленого ними насіннєвого (посадкового) матеріалу (додається).
Прем'єр-міністр України Є.МАРЧУК
Міністр Кабінету Міністрів України В.ПУСТОВОЙТЕНКО
Інд.22
ЗАТВЕРДЖЕНО постановою Кабінету Міністрів України від 4 березня 1996 р. N 288
ПОРЯДОК надання дозволу на ввезення на митну територію України незареєстрованих пестицидів і агрохімікатів, що використовуються для проведення державних випробувань і наукових досліджень, а також обробленого ними насіннєвого (посадкового) матеріалу
{ У тексті Порядку слово "Мінприроди" замінено словом "Мінекоенерго" згідно з Постановою КМ N 1065 ( 1065-2019-п ) від 04.12.2019 }
{ У тексті Порядку слово "Мінекоенерго" замінено словом "Міндовкілля" у відповідному відмінку згідно з Постановою КМ N 826 ( 826-2020-п ) від 09.09.2020 }
{ У тексті Порядку слово "Міндовкілля" у всіх відмінках замінено словом "Мінекономіки" згідно з Постановою КМ N 1653 ( 1653-2025-п ) від 10.12.2025 }
1. Цей Порядок визначає умови надання дозволу на ввезення на митну територію України (далі - ввезення) незареєстрованих пестицидів і агрохімікатів, що використовуються для проведення державних випробувань і наукових досліджень (далі - незареєстровані препарати), а також обробленого ними насіннєвого (посадкового) матеріалу.
Дія цього Порядку не поширюється на ввезення стандартних аналітичних зразків препаратів, призначених для проведення контрольно-аналітичних вимірювань, розроблення методик визначення залишкових кількостей препаратів, приготування калібрувальних або реперних розчинів.
2. Дозвіл на ввезення незареєстрованих препаратів, а також обробленого ними насіннєвого (посадкового) матеріалу (далі - дозвіл) надається за умови, що такий препарат включено до плану державних випробувань, затвердженого Мінекономіки, або до науково-дослідницьких планів наукових установ та організацій.
3. Дозвіл надається Мінекономіки за встановленою ним формою ( z1227-06 ).
{ Пункт 3 в редакції Постанови КМ N 958 ( 958-2018-п ) від 14.11.2018 }
4. Для надання дозволу суб'єкт господарювання подає такі документи: { Абзац перший пункту 4 із змінами, внесеними згідно з Постановою КМ N 1173 ( 1173-2015-п ) від 16.12.2015 }
заявку; { Абзац другий пункту 4 із змінами, внесеними згідно з Постановою КМ N 1173 ( 1173-2015-п ) від 16.12.2015 }
{ Абзац третій пункту 4 виключено на підставі Постанови КМ N 1173 ( 1173-2015-п ) від 16.12.2015 }
копії сертифікатів якості та відповідності незареєстрованих препаратів, листок безпеки незареєстрованого препарату (карту даних небезпечного фактора);
копію договору обов'язкового страхування відповідальності суб'єктів перевезення небезпечних вантажів.
5. Видача (відмова у видачі, переоформлення, анулювання) дозволу здійснюється відповідно до Закону України "Про дозвільну систему у сфері господарської діяльності" ( 2806-15 ). { Абзац перший пункту 5 в редакції Постанови КМ N 1173 ( 1173-2015-п ) від 16.12.2015; із змінами, внесеними згідно з Постановою КМ N 958 ( 958-2018-п ) від 14.11.2018 }
У разі прийняття рішення про надання дозволу відомості, зазначені в ньому, надсилаються в установленому Мінекономіки порядку в електронному вигляді до Держекоінспекції, Держмитслужби, МОЗ, а у разі ввезення насіннєвого (посадкового) матеріалу, обробленого незареєстрованими препаратами, також Мінекономіки. { Абзац другий пункту 5 із змінами, внесеними згідно з Постановою КМ N 916 ( 916-2019-п ) від 06.11.2019 }
Рішення про відмову в наданні дозволу може бути оскаржене в установленому порядку.
Суб'єкти господарювання, яким надано дозвіл, подають до 31 грудня поточного року звіт про використання ввезених незареєстрованих препаратів Мінекономіки, МОЗ, а у разі ввезення обробленого ними насіннєвого (посадкового) матеріалу також Мінекономіки. { Абзац четвертий пункту 5 із змінами, внесеними згідно з Постановою КМ N 916 ( 916-2019-п ) від 06.11.2019 }
{ Порядок в редакції Постанови КМ N 782 ( 782-2008-п ) від 03.09.2008 }