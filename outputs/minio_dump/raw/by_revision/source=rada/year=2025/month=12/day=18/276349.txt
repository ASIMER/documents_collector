КАБІНЕТ МІНІСТРІВ УКРАЇНИ
ПОСТАНОВА
від 12 листопада 2008 р. № 1002
Київ
Про затвердження Порядку розподілу тарифної квоти на ввезення в Україну цукру-сирцю з тростини
{Із змінами, внесеними згідно з Постановами КМ
№ 564 від 27.05.2009
№ 915 від 05.08.2009
№ 1116 від 21.10.2009
№ 204 від 28.02.2011
№ 875 від 18.08.2021
№ 223 від 14.03.2023
№ 1653 від 10.12.2025}
Відповідно до Закону України "Про встановлення тарифної квоти на ввезення в Україну цукру-сирцю з тростини" Кабінет Міністрів України постановляє:
1. Затвердити Порядок розподілу тарифної квоти на ввезення в Україну цукру-сирцю з тростини, що додається.
2. Ця постанова набирає чинності з 1 січня 2009 року.
Прем'єр-міністр України
Ю. ТИМОШЕНКО
Інд. 22
ЗАТВЕРДЖЕНО
постановою Кабінету Міністрів України
від 12 листопада 2008 р. № 1002
ПОРЯДОК
розподілу тарифної квоти на ввезення в Україну цукру-сирцю з тростини
{У тексті Порядку слово "Мінекономіки" замінено словами "Міністерство економічного розвитку і торгівлі" у відповідному відмінку згідно з Постановою № 204 від 28.02.2011}
{У тексті Порядку слова "Міністерство економічного розвитку і торгівлі" в усіх відмінках замінено словом "Мінекономіки" згідно з Постановою КМ № 875 від 18.08.2021}
1. Цей Порядок визначає механізм щорічного розподілу тарифної квоти на ввезення в Україну з країн - членів СОТ цукру-сирцю з тростини.
{Пункт 1 із змінами, внесеними згідно з Постановою КМ № 204 від 28.02.2011}
2. Ввезення в Україну цукру-сирцю в межах тарифної квоти здійснюється на підставі ліцензій, що видаються Мінекономіки.
{Абзац перший пункту 2 із змінами, внесеними згідно з Постановами КМ № 564 від 27.05.2009, № 915 від 05.08.2009, № 204 від 28.02.2011; в редакції Постанови КМ № 223 від 14.03.2023; із змінами, внесеними згідно з Постановою КМ № 1653 від 10.12.2025}
Будь-які поставки цукру-сирцю (код згідно з УКТЗЕД 1701 11), що імпортований за двосторонніми або регіональними торговельними угодами, підписаними Україною відповідно до статті XXIV ГАТТ 1994 року, не вважаються такими, що впливають на загальний обсяг тарифної квоти. Імпорт цукру-сирцю за схемами, які включають його обробку для наступного експорту (з поверненням сплаченого мита або за домовленостями з повернення коштів), також не вважається використанням тарифної квоти (пункт 2.4 таблиці 14 "Адміністрування тарифної квоти" Протоколу про вступ України до СОТ), ратифікованого Верховною Радою України 10 квітня 2008 р.).
{Пункт 3 виключено на підставі Постанови КМ № 204 від 28.02.2011}
{Пункт 4 виключено на підставі Постанови КМ № 1116 від 21.10.2009}
5. Тарифна квота на ввезення в Україну цукру-сирцю з тростини щороку розподіляється таким чином:
260 тонн загального обсягу тарифної квоти до 1 січня 2019 р. виділяється для Парагваю відповідно до параграфа 35 Дохійської декларації та домовленостей, досягнутих у ході багатосторонніх переговорів із вступу України до СОТ стосовно повнішої інтеграції малих уразливих економік до багатосторонньої системи торгівлі;
з 1 січня 2011 р. розподіл залишку тарифної квоти на імпорт цукру-сирцю з тростини (код згідно з УКТЗЕД 1701 11) здійснюється за принципом "перший прийшов - першим обслуговуєшся" згідно з розділом I таблиці 14 "Адміністрування тарифної квоти" Протоколу про вступ України до СОТ, ратифікованого Верховною Радою України 10 квітня 2008 року.
Розгляд заявок на одержання ліцензій на ввезення цукру-сирцю з тростини в межах тарифної квоти здійснюється в порядку їх надходження.
{Пункт 5 із змінами, внесеними згідно з Постановою КМ № 1116 від 21.10.2009; в редакції Постанови КМ № 204 від 28.02.2011}
6. Повідомлення про розподіл обсягу тарифної квоти, визначеного на наступний рік, оприлюднюється до 1 жовтня на офіційному веб-сайті Мінекономіки.
{Абзац перший пункту 6 із змінами, внесеними згідно з Постановою КМ № 204 від 28.02.2011}
Копія повідомлення надсилається до секретаріату СОТ протягом семи календарних днів після оприлюднення на офіційному веб-сайті Мінекономіки для подальшого інформування країн - членів СОТ, заінтересованих у ввезенні цукру-сирцю в Україну.
{Абзац третій пункту 6 виключено на підставі Постанови КМ № 204 від 28.02.2011}
{Абзац четвертий пункту 6 виключено на підставі Постанови КМ № 204 від 28.02.2011}
7. Відповіді на запити країн - членів СОТ стосовно розподілу обсягу тарифної квоти на ввезення в Україну цукру-сирцю надаються Мінекономіки протягом 10 робочих днів.
8. Мінекономіки приймає в установленому порядку заявки від суб'єктів зовнішньоекономічної діяльності України для видачі ліцензій на ввезення в Україну цукру-сирцю в межах тарифної квоти.
{Абзац перший пункту 8 із змінами, внесеними згідно з Постановою КМ № 204 від 28.02.2011}
Суб'єкт зовнішньоекономічної діяльності України, який не може забезпечити ввезення в Україну цукру-сирцю згідно з умовами ліцензії у повному обсязі, зобов'язаний в установленому порядку поінформувати про це Мінекономіки з метою відновлення невикористаної частки у загальному обсязі тарифної квоти.
{Абзац другий пункту 8 із змінами, внесеними згідно з Постановою № 204 від 28.02.2011}
9. {Абзац перший пункту 9 виключено на підставі Постанови КМ № 204 від 28.02.2011}
{Абзац другий пункту 9 виключено на підставі Постанови КМ № 204 від 28.02.2011}
{Абзац третій пункту 9 виключено на підставі Постанови КМ № 204 від 28.02.2011}
{Абзац четвертий пункту 9 виключено на підставі Постанови КМ № 204 від 28.02.2011}
Обсяг вивільненої тарифної квоти розподіляється між заінтересованими суб'єктами зовнішньоекономічної діяльності України у міру надходження їх заявок.
10. Обсяг тарифної квоти, що не використаний протягом поточного року, не підлягає включенню до квоти, що визначається на наступний рік.
11. У разі настання форс-мажорних обставин, що призвели до зволікання з доставкою та розвантаженням партії цукру-сирцю, період дії тарифної квоти може бути продовжено на період дії таких обставин з відповідною відміткою Мінекономіки у виданій суб'єктові зовнішньоекономічної діяльності України ліцензії.
Факт форс-мажорних обставин підтверджується торгово-промисловою палатою або іншим уповноваженим органом відповідної країни.
{Абзац третій пункту 11 виключено на підставі Постанови КМ № 204 від 28.02.2011}
12. Мінекономіки надсилає щомісяця до 1 числа наступного періоду Держмитслужбі інформацію про видані ліцензії.
{Абзац перший пункту 12 із змінами, внесеними згідно з Постановою КМ № 1653 від 10.12.2025}
Держмитслужба надсилає щомісяця до 10 числа наступного періоду Мінекономіки інформацію про обсяг ввезеного суб'єктами зовнішньоекономічної діяльності України цукру-сирцю.
{Абзац другий пункту 12 із змінами, внесеними згідно з Постановою КМ № 1653 від 10.12.2025}
{Абзац третій пункту 12 виключено на підставі Постанови КМ № 1653 від 10.12.2025}
{Пункт 12 із змінами, внесеними згідно з Постановою КМ № 204 від 28.02.2011}
13. Мінекономіки оприлюднює щомісяця на своєму офіційному веб-сайті інформацію про фактичне використання обсягу тарифної квоти на ввезення в Україну цукру-сирцю.
14. Мінекономіки подає щомісяця до 15 числа наступного періоду Кабінетові Міністрів України інформацію про видані ліцензії на ввезення в Україну цукру-сирцю з тростини в межах тарифної квоти, обсягів увезення, переробки та виробництва цукру білого (за виданими Мінекономіки ліцензіями).
{Порядок доповнено пунктом 14 згідно з Постановою КМ № 204 від 28.02.2011}