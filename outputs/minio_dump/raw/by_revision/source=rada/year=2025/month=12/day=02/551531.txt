МІНІСТЕРСТВО МОЛОДІ ТА СПОРТУ УКРАЇНИ
НАКАЗ
02.12.2025 № 7680
Зареєстровано в Міністерстві
юстиції України
18 грудня 2025 року
за № 1897/45303
Про внесення змін до деяких нормативно-правових актів Міністерства молоді та спорту України
Відповідно до Закону України від 25 травня 2017 року № 2074-VIII «Про внесення змін до Закону України «Про фізичну культуру і спорт» щодо визнання національних видів спорту», пункту 8 Положення про Міністерство молоді та спорту України, затвердженого постановою Кабінету Міністрів України від 02 липня 2014 року № 220,
НАКАЗУЮ:
1. Внести зміну до пункту 4 Порядку складання календарних планів фізкультурно-оздоровчих, спортивних заходів та спортивних змагань, затвердженого наказом Міністерства молоді та спорту України від 05 травня 2015 року № 1341, зареєстрованого в Міністерстві юстиції України 27 травня 2015 року за № 619/27064, шляхом доповнення після абзацу третього абзацом четвертим такого змісту:
«з національних видів спорту;».
У зв'язку з цим абзаци четвертий — десятий вважати абзацами п'ятим — одинадцятим відповідно.
2. Внести до наказу Міністерства молоді та спорту України від 30 серпня 2018 року № 4000 «Про затвердження Критеріїв пріоритетності неолімпійських видів спорту, визнаних в Україні», зареєстрованого в Міністерстві юстиції України 17 вересня 2018 року за № 1066/32518, такі зміни:
1) у заголовку слово «неолімпійських» замінити словами «неолімпійських та національних»;
2) у преамбулі слова «національних збірних команд України з неолімпійських» замінити словами «національних збірних команд України з неолімпійських та національних»;
3) у пункті 1 слово «неолімпійських» замінити словами «неолімпійських та національних».
3. Затвердити Зміни до Критеріїв пріоритетності неолімпійських видів спорту, визнаних в Україні, затверджених наказом Міністерства молоді та спорту України від 30 серпня 2018 року № 4000, зареєстрованих в Міністерстві юстиції України 17 вересня 2018 року за № 1066/32518, що додаються.
4. Внести до наказу Міністерства молоді та спорту України від 09 липня 2020 року № 530 «Про затвердження Положення про рейтинг з олімпійських та неолімпійських видів спорту в Україні», зареєстрованого в Міністерстві юстиції України 14 серпня 2020 року за № 785/35068, такі зміни:
1) у заголовку слова «олімпійських та неолімпійських» замінити словами «олімпійських, неолімпійських та національних»;
2) у преамбулі та пункті 1 слова «олімпійських та неолімпійських» замінити словами «олімпійських, неолімпійських та національних».
5. Затвердити Зміни до Положення про рейтинг з олімпійських та неолімпійських видів спорту в Україні, затвердженого наказом Міністерства молоді та спорту України від 09 липня 2020 року № 530, зареєстрованого в Міністерстві юстиції України 14 серпня 2020 року за № 785/35068, що додаються.
6. Внести до наказу Міністерства молоді та спорту України від 24 листопада 2022 року № 4842 «Про затвердження Порядку комплектування національних збірних команд України з неолімпійських видів спорту», зареєстрованого в Міністерстві юстиції України 11 січня 2023 року за № 65/39121, такі зміни:
1) у заголовку слово «неолімпійських» замінити словами «неолімпійських та національних»;
2) у пункті 1 слово «неолімпійських» замінити словами «неолімпійських та національних».
7. Затвердити Зміни до Порядку комплектування національних збірних команд України з неолімпійських видів спорту, затвердженого наказом Міністерства молоді та спорту України від 24 листопада 2022 року № 4842, зареєстрованого в Міністерстві юстиції України 11 січня 2023 року за № 65/39121, що додаються.
8. Внести до наказу Міністерства молоді та спорту України від 10 серпня 2023 року № 4755 «Про затвердження Кваліфікаційних норм та вимог Єдиної спортивної класифікації України з неолімпійських видів спорту», зареєстрованого в Міністерстві юстиції України 28 серпня 2023 року за № 1501/40557, такі зміни:
1) у заголовку слово «неолімпійських» замінити словами «неолімпійських та національних»;
2) у пункті 1 слово «неолімпійських» замінити словами «неолімпійських та національних»;
3) абзац другий пункту 2 викласти у такій редакції:
«Кваліфікаційні норми та вимоги Єдиної спортивної класифікації України з неолімпійських та національних видів спорту, затверджені пунктом 1 цього наказу, розроблені для різних вікових груп спортсменів (крім ветеранів фізичної культури і спорту, ветеранів війни), визначених згідно з правилами відповідних міжнародних федерацій з видів спорту (для національних видів спорту — за наявності міжнародних федерацій).».
9. Затвердити Зміни до Кваліфікаційних норм та вимог Єдиної спортивної класифікації України з неолімпійських видів спорту, затверджених наказом Міністерства молоді та спорту України від 10 серпня 2023 року № 4755, зареєстрованих в Міністерстві юстиції України 28 серпня 2023 року за № 1501/40557, що додаються.
10. Департаменту спорту вищих досягнень забезпечити подання цього наказу в установленому порядку на державну реєстрацію до Міністерства юстиції України.
11. Управлінню стратегічного планування та комунікацій забезпечити оприлюднення цього наказу на офіційному вебсайті Міністерства молоді та спорту України.
12. Цей наказ набирає чинності з дня його офіційного опублікування.
13. Контроль за виконанням цього наказу покласти на заступника Міністра молоді та спорту України відповідно до розподілу обов'язків.
Міністр молоді та спорту України
Матвій БІДНИЙ
ПОГОДЖЕНО:
Міністр освіти і науки України
Міністр у справах ветеранів України
Тимчасово виконуючий обов'язки
Міністра оборони України
генерал-лейтенант
Віце-президент Асоціації ветеранів спорту України
Голова Профспілки працівників культури України
Уповноважений Верховної Ради України
з прав людини
Президент Національного комітету
спорту інвалідів України
Керівник Секретаріату
Спільного представницького органу
сторони роботодавців на національному рівні
Голова Спільного представницького органу
об'єднань профспілок
Оксен ЛІСОВИЙ
Наталія КАЛМИКОВА
Іван ГАВРИЛЮК
Віктор ЖЕЛУДКОВ
Галина ГАЙДУК
Дмитро ЛУБІНЕЦЬ
Валерій СУШКЕВИЧ
Руслан ІЛЛІЧОВ
Сергій БИЗОВ
ЗАТВЕРДЖЕНО
Наказ Міністерства
молоді та спорту України
02 грудня 2025 року № 7680
Зареєстровано в Міністерстві
юстиції України
18 грудня 2025 року
за № 1897/45303
Зміни
до Критеріїв пріоритетності неолімпійських видів спорту, визнаних в Україні, затверджених наказом Міністерства молоді та спорту України від 30 серпня 2018 року № 4000, зареєстрованих в Міністерстві юстиції України 17 вересня 2018 року за № 1066/32518
1. У заголовку слово «неолімпійських» замінити словами «неолімпійських та національних».
2. У пункті 1, абзаці першому пункту 2, пунктах 7, 8 слово «неолімпійські» в усіх відмінках замінити словами «неолімпійські та національні» у відповідних відмінках.
3. Пункт 4 викласти у такій редакції:
«4. Під час визначення критеріїв віднесення неолімпійських та національних видів спорту, визнаних в Україні, до відповідних категорій пріоритетності враховується входження видів спорту до програм Всесвітніх ігор з неолімпійських видів спорту, Всесвітньої шахової олімпіади, Європейських ігор, Всесвітніх ігор з єдиноборств та виступів спортсменів на офіційних міжнародних спортивних заходах та спортивних змаганнях.».