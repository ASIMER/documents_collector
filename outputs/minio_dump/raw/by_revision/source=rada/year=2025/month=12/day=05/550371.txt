МІНІСТЕРСТВО ЦИФРОВОЇ ТРАНСФОРМАЦІЇ УКРАЇНИ
НАКАЗ
20.10.2025 № 173
Зареєстровано в Міністерстві
юстиції України
06 листопада 2025 року
за № 1625/45031
Деякі питання діяльності центрального засвідчувального органу
{Із змінами, внесеними згідно з Наказом Міністерства цифрової трансформації
№ 189 від 13.11.2025}
Відповідно до пункту 4 Порядку зберігання документованої інформації та її передавання до центрального засвідчувального органу в разі припинення діяльності кваліфікованого надавача електронних довірчих послуг, затвердженого постановою Кабінету Міністрів України від 10 грудня 2024 року № 1408, пунктів 8, 10 Положення про Міністерство цифрової трансформації України, затвердженого постановою Кабінету Міністрів України від 18 вересня 2019 року № 856,
НАКАЗУЮ:
1. Затвердити Вимоги до формату реєстрів сформованих кваліфікованих сертифікатів відкритих ключів, а також носіїв інформації та порядку запису на них документів в електронній формі, що додаються.
2. Затвердити Зміни до Регламенту роботи центрального засвідчувального органу, затвердженого наказом Міністерства цифрової трансформації України від 28 лютого 2024 року № 33, зареєстрованого в Міністерстві юстиції України 15 березня 2024 року за № 393/41738, що додаються.
3. Адміністратору інформаційно-комунікаційної системи центрального засвідчувального органу — державному підприємству «ДІЯ»:
1) приймати на зберігання та зберігати документи в електронній формі з урахуванням вимог пункту 3 Порядку зберігання документованої інформації та її передавання до центрального засвідчувального органу в разі припинення діяльності кваліфікованого надавача електронних довірчих послуг, затвердженого постановою Кабінету Міністрів України від 10 грудня 2024 року № 1408;
{Підпункт 1 пункту 3 із змінами, внесеними згідно з Наказом Міністерства цифрової трансформації № 189 від 13.11.2025}
2) розмістити цей наказ на офіційному вебсайті центрального засвідчувального органу після набрання ним чинності.
4. Визнати таким, що втратив чинність, наказ Міністерства цифрової трансформації України від 25 серпня 2020 року № 125 «Про затвердження Вимог до формату реєстрів сформованих кваліфікованих сертифікатів відкритих ключів, а також носіїв інформації та порядку запису на них документів в електронній формі», зареєстрований у Міністерстві юстиції України 06 листопада 2020 року за № 1086/35369.
5. Директорату розвитку електронної ідентифікації, довірчих послуг та захисту персональних даних (Шостак І.Б.) забезпечити в установленому законодавством порядку подання цього наказу на державну реєстрацію до Міністерства юстиції України.
6. Цей наказ набирає чинності з дня його офіційного опублікування.
7. Контроль за виконанням цього наказу покласти на першого заступника Міністра Вискуба О.А.
Перший віце-прем'єр-міністр України —
Міністр
Михайло ФЕДОРОВ
ПОГОДЖЕНО:
Уповноважений Верховної Ради України
з прав людини
Міністр економіки, довкілля
та сільського господарства України
Голова Державної служби спеціального зв'язку
та захисту інформації України
Голова Державної регуляторної служби України
Голова Національного банку України
Дмитро ЛУБІНЕЦЬ
Олексій СОБОЛЕВ
Олександр ПОТІЙ
Олексій КУЧЕР
Андрій ПИШНИЙ
ЗАТВЕРДЖЕНО
Наказ Міністерства
цифрової трансформації України
20 жовтня 2025 року № 173
Зареєстровано в Міністерстві
юстиції України
06 листопада 2025 року
за № 1625/45031
Вимоги
до формату реєстрів сформованих кваліфікованих сертифікатів відкритих ключів, а також носіїв інформації та порядку запису на них документів в електронній формі
1. Ці Вимоги визначають технічні та технологічні умови до формату реєстрів сформованих кваліфікованих сертифікатів відкритих ключів, а також носіїв інформації та порядку запису на них документів в електронній формі, яких повинні дотримуватися кваліфіковані надавачі електронних довірчих послуг під час передачі на зберігання центральному засвідчувальному органу документів в електронній формі у разі припинення їхньої діяльності з надання кваліфікованих електронних довірчих послуг.
2. У цих Вимогах терміни вживаються у значенні, наведеному в Законі України «Про електронну ідентифікацію та електронні довірчі послуги».
3. Перед записом кваліфікованих сертифікатів відкритих ключів та реєстрів сформованих кваліфікованих сертифікатів відкритих ключів кваліфікований надавач електронних довірчих послуг (далі — кваліфікований надавач) скасовує всі кваліфіковані сертифікати відкритих ключів, що були видані кваліфікованим надавачем, окрім кваліфікованих сертифікатів відкритих ключів посадової особи — керівника кваліфікованого надавача, яка накладає кваліфікований електронний підпис на реєстри сформованих кваліфікованих сертифікатів відкритих ключів, та посадової особи, наявність чинного кваліфікованого сертифіката відкритого ключа якої передбачено технологією скасування кваліфікованих сертифікатів відкритих ключів.
{Пункт 3 із змінами, внесеними згідно з Наказом Міністерства цифрової трансформації № 189 від 13.11.2025}
4. Реєстри сформованих кваліфікованих сертифікатів відкритих ключів, що були сформовані кваліфікованим надавачем, формуються у вигляді файлу табличного формату.xls або.xlsx із заголовками граф, наведених у додатку 1 до цих Вимог, або шляхом резервного копіювання бази даних відповідно до структури, яка наведена в додатку 1 до цих Вимог.
5. Заповнення полів реєстру сформованих кваліфікованих сертифікатів відкритих ключів здійснюється за наявності відповідних відомостей у реєстрі чинних, блокованих та скасованих сертифікатів відкритих ключів кваліфікованого надавача та у кваліфікованих сертифікатах відкритих ключів, сформованих кваліфікованим надавачем.
{Пункт 5 із змінами, внесеними згідно з Наказом Міністерства цифрової трансформації № 189 від 13.11.2025}
6. На реєстр сформованих кваліфікованих сертифікатів відкритих ключів накладається кваліфікований електронний підпис посадової особи — керівника кваліфікованого надавача.
7. У разі якщо кваліфікований сертифікат відкритого ключа посадової особи — керівника кваліфікованого надавача вже не чинний, допускається накладання керівником кваліфікованого надавача кваліфікованого електронного підпису із застосуванням кваліфікованого сертифіката відкритого ключа, виданого будь-яким іншим кваліфікованим надавачем.
8. Після накладання на реєстр сформованих кваліфікованих сертифікатів відкритих ключів кваліфікованого електронного підпису кваліфікований надавач здійснює скасування відповідного кваліфікованого сертифіката відкритого ключа.
9. Електронні документи записуються на оптичні носії інформації, що мають унікальні серійні (заводські) номери, у двох примірниках або на зовнішній електронний носій. Структуру каталогів та їх призначення наведено у додатку 2 до цих Вимог.
Директор директорату
розвитку електронної ідентифікації,
довірчих послуг та захисту
персональних даних
Ірина ШОСТАК
Додаток 1
до Вимог до формату реєстрів
сформованих кваліфікованих сертифікатів
відкритих ключів, а також носіїв
інформації та порядку запису
на них документів в електронній формі
(пункт 4)
Формат
таблиці електронного реєстру сформованих кваліфікованих сертифікатів відкритих ключів
{Додаток 1 із змінами, внесеними згідно з Наказом Міністерства цифрової трансформації № 189 від 13.11.2025}
Додаток 2
до Вимог до формату реєстрів
сформованих кваліфікованих сертифікатів
відкритих ключів, а також носіїв
інформації та порядку запису
на них документів в електронній формі
(пункт 9)
Структура
каталогів та їх призначення
{Додаток 2 із змінами, внесеними згідно з Наказом Міністерства цифрової трансформації № 189 від 13.11.2025}