МІНІСТЕРСТВО ЦИФРОВОЇ ТРАНСФОРМАЦІЇ УКРАЇНИ
НАКАЗ
26.12.2025 № 207
Зареєстровано в Міністерстві
юстиції України
31 грудня 2025 року
за № 1967/45373
Про встановлення лімітів витрат гравця на азартну гру та часу участі гравця в азартній грі
Відповідно до пункту 9 частини першої статті 7, абзацу другого частини дев'ятої статті 18 Закону України «Про державне регулювання діяльності щодо організації та проведення азартних ігор», підпунктів 2, 910 пункту 4, пунктів 8, 10 Положення про Міністерство цифрової трансформації України, затвердженого постановою Кабінету Міністрів України від 18 вересня 2019 року № 856,
НАКАЗУЮ:
1. Встановити такі ліміти витрат гравця на азартну гру:
1) у гральних закладах казино та у залах гральних автоматів не більше:
протягом доби - 20 відсотків середньомісячного доходу гравця, визначеного гравцем самостійно (далі - середньомісячний дохід);
протягом тижня - 30 відсотків середньомісячного доходу;
протягом місяця - 50 відсотків середньомісячного доходу;
2) у казино в мережі Інтернет, у покер у мережі Інтернет та у букмекерських парі та парі тоталізатора не більше:
протягом доби - 15 відсотків середньомісячного доходу;
протягом тижня - 25 відсотків середньомісячного доходу;
протягом місяця - 40 відсотків середньомісячного доходу.
2. Встановити такі ліміти часу участі гравця в азартних іграх:
1) у гральних закладах казино та у залах гральних автоматів не більше:
протягом доби - 8 годин;
протягом тижня - 26 годин;
протягом місяця - 110 годин;
2) у казино в мережі Інтернет, у покер у мережі Інтернет та у букмекерських парі та парі тоталізатора не більше:
протягом доби - 6 годин;
протягом тижня - 21 година;
протягом місяця - 100 годин.
3. Установити, що:
ліміти витрат гравця на азартну гру та часу участі гравця в азартних іграх встановлюються гравцем на добу, тиждень, місяць одночасно;
зміна встановлених лімітів витрат гравця на азартну гру може бути здійснена не частіше ніж один раз на місяць;
максимальний час безперервної участі гравця в азартній грі не може перевищувати 2 години з обов'язковою перервою у грі тривалістю не менше 15 хвилин;
відлік часу участі гравця в азартній грі розпочинається з моменту здійснення гравцем ставки та розраховується з точністю до секунди.
4. Директору директорату цифрової економіки Добронравову О.В. забезпечити в установленому законодавством порядку подання цього наказу на державну реєстрацію до Міністерства юстиції України.
5. Контроль за виконанням цього наказу покласти на заступника Міністра цифрової трансформації Денікеєву Н.Р.
6. Цей наказ набирає чинності з дня його офіційного опублікування.
Перший віце-прем'єр-міністр України -
Міністр
Михайло ФЕДОРОВ
ПОГОДЖЕНО:
Уповноважений Верховної Ради України
з прав людини
Голова Державного агентства України
ПлейСіті
В.о. Голови Державної податкової
служби України
Міністр фінансів України
Дмитро ЛУБІНЕЦЬ
Геннадій НОВІКОВ
Леся КАРНАУХ
Сергій МАРЧЕНКО