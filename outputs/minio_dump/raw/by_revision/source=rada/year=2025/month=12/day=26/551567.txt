ПРАВЛІННЯ ФОНДУ ЗАГАЛЬНООБОВ'ЯЗКОВОГО ДЕРЖАВНОГО СОЦІАЛЬНОГО СТРАХУВАННЯ УКРАЇНИ НА ВИПАДОК БЕЗРОБІТТЯ
ПОСТАНОВА
26.12.2025 № 97
Зареєстровано в Міністерстві
юстиції України
31 грудня 2025 року
за № 1980/45386
Про мінімальний розмір допомоги по безробіттю
Відповідно до статей 11, 22, 23 та абзацу шістнадцятого пункту 33 розділу VIII «Прикінцеві положення» Закону України «Про загальнообов'язкове державне соціальне страхування на випадок безробіття», правління Фонду загальнообов'язкового державного соціального страхування України на випадок безробіття
ПОСТАНОВЛЯЄ:
1. Установити з 01 січня 2026 року мінімальний розмір допомоги по безробіттю:
1) застрахованим особам, визнаним в установленому порядку безробітними, які протягом 12 місяців, що передували реєстрації особи як безробітної, за даними Державного реєстру загальнообов'язкового державного соціального страхування мають страховий стаж менше семи місяців та для осіб, зазначених в абзаці першому частини першої та абзаці другому частини третьої статті 22, абзаці дев'ятому пункту 33 розділу VIII «Прикінцеві положення» Закону України «Про загальнообов'язкове державне соціальне страхування на випадок безробіття», абзаці восьмому частини четвертої статті 7 Закону України «Про забезпечення прав і свобод внутрішньо переміщених осіб», у розмірі 3 900 гривень;
2) особам, зазначеним в абзаці другому частини другої статті 6 Закону України «Про загальнообов'язкове державне соціальне страхування на випадок безробіття», особам, звільненим з останнього місця роботи (служби) з підстав, передбачених пунктами 7–73 частини першої статті 36, пунктами 3, 4, 7 і 8 частини першої статті 40, статтями 41 (крім пунктів 5 та 6 частини першої) і 45 Кодексу законів про працю України, пунктами 3, 4, 41 частини першої статті 84 Закону України «Про державну службу», пунктами 6 і 10 частини першої статті 77 Закону України «Про Національну поліцію», пунктами 3, 31, 5 частини першої статті 51 Закону України «Про прокуратуру», пунктами 3–32 частини першої статті 79 Закону України «Про місцеве самоврядування в Україні», а також з аналогічних підстав, визначених іншими законами, у розмірі 1 650 гривень.
2. Визнати такою, що втратила чинність постанову правління Фонду загальнообов'язкового державного соціального страхування України на випадок безробіття від 19 вересня 2024 року № 74 «Про мінімальний розмір допомоги по безробіттю», зареєстровану в Міністерстві юстиції України 01 жовтня 2024 року за № 1470/42815.
3. Державному центру зайнятості подати цю постанову на державну реєстрацію до Міністерства юстиції України в установлений законодавством строк.
4. Ця постанова набирає чинності з дня, наступного за днем її офіційного опублікування, і застосовується з 01 січня 2026 року.
5. Контроль за виконанням цієї постанови покласти на Державний центр зайнятості.
Голова
Наталія ЗЕМЛЯНСЬКА