УПРАВЛІННЯ ДЕРЖАВНОЇ ОХОРОНИ УКРАЇНИ
НАКАЗ
10.12.2025 № 1202
Зареєстровано в Міністерстві
юстиції України
31 грудня 2025 року
за № 1983/45389
Про затвердження Змін до Порядку виплати грошового забезпечення військовослужбовцям Управління державної охорони України
Відповідно до частини третьої статті 11 Закону України «Про державну охорону органів державної влади України та посадових осіб», статті 9 Закону України «Про соціальний і правовий захист військовослужбовців та членів їх сімей», постанови Кабінету Міністрів України від 30 серпня 2017 року № 704 «Про грошове забезпечення військовослужбовців, осіб рядового і начальницького складу та деяких інших осіб», Порядку виплати грошового забезпечення військовослужбовців, захоплених у полон або заручниками, а також інтернованих у нейтральних державах або зниклих безвісти, затвердженого постановою Кабінету Міністрів України від 30 листопада 2016 року № 884 (в редакції постанови Кабінету Міністрів України від 15 квітня 2025 року № 449) та з метою приведення у відповідність до норм законодавства
НАКАЗУЮ:
1. Затвердити Зміни до Порядку виплати грошового забезпечення військовослужбовцям Управління державної охорони України, затвердженого наказом Управління державної охорони України від 27 липня 2018 року № 295/ДСК, зареєстрованого в Міністерстві юстиції України 16 серпня 2018 року за № 944/32396, що додаються.
2. Фінансовій службі Управління державної охорони України забезпечити подання цього наказу на державну реєстрацію до Міністерства юстиції України в установленому порядку.
3. Цей наказ набирає чинності з дня його офіційного опублікування, крім абзацу третього Змін до Порядку виплати грошового забезпечення військовослужбовцям Управління державної охорони України, затверджених цим наказом, який застосовується з 01 лютого 2025 року.
4. Контроль за виконанням цього наказу залишаю за собою.
Начальник Управління
полковник
Олексій МОРОЗОВ
ПОГОДЖЕНО:
Міністр економіки, довкілля
та сільського господарства України
Олексій СОБОЛЕВ
ЗАТВЕРДЖЕНО
Наказ Управління державної
охорони України
10 грудня 2025 року № 1202
Зареєстровано в Міністерстві
юстиції України
31 грудня 2025 року
за № 1983/45389
Зміни
до Порядку виплати грошового забезпечення військовослужбовцям
Управління державної охорони України
Главу 6 розділу V викласти в такій редакції:
«6. Виплата грошового забезпечення військовослужбовців у разі захоплення в полон або заручниками, а також інтернування у нейтральних державах або зникнення безвісти, а також у разі їх смерті (загибелі)
1. Грошове забезпечення військовослужбовцям, захопленим у полон або заручниками, а також інтернованим у нейтральних державах або зниклим безвісти (крім військовослужбовців, які здалися в полон добровільно, самовільно залишили місце служби або здійснили дезертирство), а також у разі їх смерті (загибелі), виплачується відповідно до Порядку виплати грошового забезпечення військовослужбовців, захоплених у полон або заручниками, а також інтернованих у нейтральних державах або зниклих безвісти, затвердженого постановою Кабінету Міністрів України від 30 листопада 2016 року № 884 (в редакції постанови Кабінету Міністрів України від 15 квітня 2025 року № 449).
2. У разі смерті (загибелі) військовослужбовця належне та не виплачене йому до дня смерті (загибелі) грошове забезпечення (у тому числі одноразові додаткові види грошового забезпечення, право на які у військовослужбовця виникло включно до дня його загибелі (смерті)), після здійснення актового запису про смерть такого військовослужбовця, виплачується особі (особам), визначеній (визначеним) в особистому розпорядженні на випадок захоплення військовослужбовця в полон або заручником, інтернування в нейтральних державах або зникнення безвісти про виплату належного йому грошового забезпечення особі (особам) за його вибором, визначивши розмір частки таких осіб у відсотках (далі — особисте розпорядження на випадок полону).
У разі відсутності особистого розпорядження на випадок полону — зазначені в абзаці першому цього пункту виплати здійснюються особам відповідно до пункту 6 статті 9 Закону України «Про соціальний і правовий захист військовослужбовців та членів їх сімей», а у разі їх відсутності — включаються до складу спадщини, у тому числі за весь місяць, у якому військовослужбовець помер (загинув).
Грошове забезпечення виплачується спадкоємцям за їх зверненням на підставі наказу про виплату.
3. Компенсація за невикористані дні відпусток військовослужбовців, у разі їх загибелі (смерті), виплачується відповідно до Порядку виплати грошової компенсації за невикористані дні відпусток військовослужбовців та поліцейських у разі їх загибелі (смерті), затвердженого постановою Кабінету Міністрів України від 16 січня 2024 року № 37».
Головний бухгалтер —
начальник Фінансової служби
Управління державної охорони України
полковник
Наталія КЛИМКО