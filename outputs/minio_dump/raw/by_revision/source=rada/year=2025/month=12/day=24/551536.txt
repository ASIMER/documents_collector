МІНІСТЕРСТВО МОЛОДІ ТА СПОРТУ УКРАЇНИ
НАКАЗ
24.12.2025 № 8034
Зареєстровано в Міністерстві
юстиції України
25 грудня 2025 року
за № 1950/45356
Про внесення змін до наказу Міністерства молоді та спорту України від 02 грудня 2025 року № 7680
Відповідно до абзацу одинадцятого пункту 13 Положення про державну реєстрацію нормативно-правових актів міністерств, інших органів виконавчої влади, затвердженого постановою Кабінету Міністрів України від 28 грудня 1992 року № 731, пункту 8 Положення про Міністерство молоді та спорту України, затвердженого постановою Кабінету Міністрів України від 02 липня 2014 року № 220,
НАКАЗУЮ:
1. Внести зміну до абзацу першого пункту 3 Змін до Положення про рейтинг з олімпійських та неолімпійських видів спорту в Україні, затвердженого наказом Міністерства молоді та спорту України від 09 липня 2020 року № 530, зареєстрованого в Міністерстві юстиції України 14 серпня 2020 року за № 785/35068, затверджених наказом Міністерства молоді та спорту України від 02 грудня 2025 року № 7680, зареєстрованих в Міністерстві юстиції України 18 грудня 2025 року за № 1898/45304, шляхом доповнення після слова «додатках» словами «до цього Положення».
2. Внести до підпункту 3 пункту 3 Змін до Порядку комплектування національних збірних команд України з неолімпійських видів спорту, затвердженого наказом Міністерства молоді та спорту України від 24 листопада 2022 року № 4842, зареєстрованого в Міністерстві юстиції України 11 січня 2023 року за № 65/39121, затверджених наказом Міністерства молоді та спорту України від 02 грудня 2025 року № 7680, зареєстрованих в Міністерстві юстиції України 18 грудня 2025 року за № 1899/45305, такі зміни:
1) в абзаці другому слово «У» замінити цифрою та словом «4. У», доповнити після слова «додатках» словами «до цього Порядку»;
2) абзац четвертий викласти в такій редакції:
«у заголовку додатків 1, 3, 4 слово «неолімпійських» у всіх відмінках замінити словами «неолімпійських та національних» у відповідних відмінках.».
3. Департаменту спорту вищих досягнень забезпечити подання цього наказу в установленому порядку на державну реєстрацію до Міністерства юстиції України.
4. Управлінню стратегічного планування та комунікацій забезпечити оприлюднення цього наказу на офіційному вебсайті Міністерства молоді та спорту України.
5. Цей наказ набирає чинності з дня його офіційного опублікування.
6. Контроль за виконанням цього наказу покласти на заступника Міністра молоді та спорту України відповідно до розподілу обов'язків.
Міністр молоді та спорту України
Матвій БІДНИЙ