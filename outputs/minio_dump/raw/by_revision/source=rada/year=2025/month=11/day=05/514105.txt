Указ
Президента України
Про загальну мобілізацію
{Указ затверджено Законом № 2105-IX від 03.03.2022}
{Із змінами, внесеними згідно з Указами Президента
№ 342/2022 від 17.05.2022
№ 574/2022 від 12.08.2022
№ 758/2022 від 07.11.2022
№ 59/2023 від 06.02.2023
№ 255/2023 від 01.05.2023
№ 452/2023 від 26.07.2023
№ 735/2023 від 06.11.2023
№ 50/2024 від 05.02.2024
№ 272/2024 від 06.05.2024
№ 470/2024 від 23.07.2024
№ 741/2024 від 28.10.2024
№ 27/2025 від 14.01.2025
№ 236/2025 від 15.04.2025
№ 479/2025 від 14.07.2025
№ 794/2025 від 20.10.2025}
У зв'язку з військовою агресією Російської Федерації проти України та з метою забезпечення оборони держави, підтримання бойової і мобілізаційної готовності Збройних Сил України та інших військових формувань, на підставі пропозиції Ради національної безпеки і оборони України, відповідно до пунктів 1, 17, 20 частини першої статті 106 Конституції України постановляю:
1. Оголосити та провести загальну мобілізацію (далі - мобілізація).
2. Мобілізацію провести на території Вінницької, Волинської, Дніпропетровської, Донецької, Житомирської, Закарпатської, Запорізької, Івано-Франківської, Київської, Кіровоградської, Луганської, Львівської, Миколаївської, Одеської, Полтавської, Рівненської, Сумської, Тернопільської, Харківської, Херсонської, Хмельницької, Черкаської, Чернівецької, Чернігівської областей, міста Києва.
3. Мобілізація проводиться протягом 90 діб із дня набрання чинності цим Указом.
{Строк проведення загальної мобілізації продовжено з 25 травня 2022 року на 90 діб згідно з Указом Президента № 342/2022 від 17.05.2022}
{Строк проведення загальної мобілізації продовжено з 23 серпня 2022 року на 90 діб згідно з Указом Президента № 574/2022 від 12.08.2022}
{Строк проведення загальної мобілізації продовжено з 21 листопада 2022 року на 90 діб згідно з Указом Президента № 758/2022 від 07.11.2022}
{Строк проведення загальної мобілізації продовжено з 19 лютого 2023 року на 90 діб згідно з Указом Президента № 59/2023 від 06.02.2023}
{Строк проведення загальної мобілізації продовжено з 20 травня 2023 року на 90 діб згідно з Указом Президента № 255/2023 від 01.05.2023}
{Строк проведення загальної мобілізації продовжено з 18 серпня 2023 року на 90 діб згідно з Указом Президента № 452/2023 від 26.07.2023}
{Строк проведення загальної мобілізації продовжено з 16 листопада 2023 року на 90 діб згідно з Указом Президента № 735/2023 від 06.11.2023}
{Строк проведення загальної мобілізації продовжено з 14 лютого 2024 року на 90 діб згідно з Указом Президента № 50/2024 від 05.02.2024}
{Строк проведення загальної мобілізації продовжено з 14 травня 2024 року на 90 діб згідно з Указом Президента № 272/2024 від 06.05.2024}
{Строк проведення загальної мобілізації продовжено з 12 серпня 2024 року на 90 діб згідно з Указом Президента № 470/2024 від 23.07.2024}
{Строк проведення загальної мобілізації продовжено з 10 листопада 2024 року на 90 діб згідно з Указом Президента № 741/2024 від 28.10.2024}
{Строк проведення загальної мобілізації продовжено з 8 лютого 2025 року на 90 діб згідно з Указом Президента № 27/2025 від 14.01.2025}
{Строк проведення загальної мобілізації продовжено з 9 травня 2025 року на 90 діб згідно з Указом Президента № 236/2025 від 15.04.2025}
{Строк проведення загальної мобілізації продовжено з 7 серпня 2025 року на 90 діб згідно з Указом Президента № 479/2025 від 14.07.2025}
{Строк проведення загальної мобілізації продовжено з 5 листопада 2025 року на 90 діб згідно з Указом Президента № 794/2025 від 20.10.2025}
4. Призов військовозобов'язаних, резервістів та залучення транспортних засобів для забезпечення потреб Збройних Сил України, Національної гвардії України, Служби безпеки України, Державної прикордонної служби України, Державної спеціальної служби транспорту, Державної служби спеціального зв'язку та захисту інформації України, інших військових формувань України здійснити в обсягах, визначених згідно з мобілізаційними планами.
5. Генеральному штабу Збройних Сил України визначити черговість та обсяги призову військовозобов'язаних, резервістів та транспортних засобів національної економіки в межах загального строку мобілізації.
6. Кабінету Міністрів України забезпечити фінансування та вжити в межах повноважень інших заходів, пов'язаних з оголошенням та проведенням загальної мобілізації.
7. Службі безпеки України здійснити заходи контррозвідувального забезпечення під час виконання заходів загальної мобілізації.
8. Місцевим органам виконавчої влади у взаємодії з територіальними центрами комплектування та соціальної підтримки, за участю органів місцевого самоврядування та із залученням підприємств, установ та організацій усіх форм власності, фізичних осіб - підприємців організувати та забезпечити в установленому порядку:
1) своєчасне оповіщення і прибуття громадян, які призиваються на військову службу, прибуття техніки на збірні пункти та у військові частини;
2) здійснення призову військовозобов'язаних, резервістів на військову службу, їх доставки до військових частин та установ Збройних Сил України, Національної гвардії України, Служби безпеки України, Державної прикордонної служби України, Державної спеціальної служби транспорту, Державної служби спеціального зв'язку та захисту інформації України, інших військових формувань України;
3) виділення тимчасово будівель, споруд, земельних ділянок, транспортних та інших матеріально-технічних засобів, надання послуг Збройним Силам України, Національній гвардії України, Службі безпеки України, Державній прикордонній службі України, Державній спеціальній службі транспорту, Державній службі спеціального зв'язку та захисту інформації України та іншим військовим формуванням України відповідно до мобілізаційних планів.
9. Головам обласних державних адміністрацій забезпечити створення та роботу обласних, районних та міських медичних комісій.
10. Цей Указ набирає чинності після його затвердження Верховною Радою України.
Президент України
В. ЗЕЛЕНСЬКИЙ
м. Київ
24 лютого 2022 року
№ 65/2022