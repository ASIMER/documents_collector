МІНІСТЕРСТВО ЮСТИЦІЇ УКРАЇНИ
НАКАЗ
11.11.2015 № 2268/5
Зареєстровано в Міністерстві
юстиції України
11 листопада 2015 р.
за № 1419/27864
Про впорядкування відносин з підготовки документів для їх консульської легалізації
{Заголовок в редакції Наказу Міністерства юстиції № 3177/5 від 20.11.2025}
{Із змінами, внесеними згідно з Наказами Міністерства юстиції
№ 1582/5 від 02.06.2016
№ 1657/5 від 10.06.2016
№ 908/5 від 20.03.2017
№ 3007/5 від 25.09.2017
№ 1180/5 від 16.04.2018
№ 2880/5 від 06.09.2018
№ 1827/5 від 12.06.2018
№ 2145/5 від 15.07.2019
№ 702/5 від 27.02.2020
№ 2382/5 від 27.06.2023
№ 2995/5 від 18.08.2023
№ 3177/5 від 20.11.2025}
Відповідно до підпункту 73 пункту 4, пункту 10 Положення про Міністерство юстиції України, затвердженого постановою Кабінету Міністрів України від 02 липня 2014 року № 228, НАКАЗУЮ:
{Преамбула із змінами, внесеними згідно з Наказом Міністерства юстиції № 3177/5 від 20.11.2025}
1. Затвердити такі, що додаються:
{Підпункт 1 пункту 1 втратив чинність на підставі Наказу Міністерства юстиції № 3177/5 від 20.11.2025}
2) Порядок підготовки нотаріально оформлених документів для їх консульської легалізації.
{Пункт 2 виключено на підставі Наказу Міністерства юстиції № 3177/5 від 20.11.2025}
3. Затвердити Зміни до деяких нормативно-правових актів Міністерства юстиції України, що додаються.
4. Визнати таким, що втратив чинність, наказ Міністерства юстиції України від 25 вересня 2012 року № 1418/5 «Про затвердження Порядку проставлення апостиля в Міністерстві юстиції України на офіційних документах, призначених для використання на території інших держав, та підготовки Міністерством юстиції України нотаріально оформлених документів для подальшої консульської легалізації», зареєстрований в Міністерстві юстиції України 26 вересня 2012 року за № 1651/21963.
5. Департаменту державної реєстрації (Бенедисюк С.В.), Департаменту з питань нотаріату (Зусік Т.В.), начальникам головних територіальних управлінь юстиції в областях та місті Києві забезпечити належне виконання цього наказу.
{Пункт 6 виключено на підставі Наказу Міністерства юстиції № 3177/5 від 20.11.2025}
7. Департаменту цивільного, фінансового законодавства та законодавства з питань земельних відносин (Ференс О.М.) подати цей наказ на державну реєстрацію відповідно до Указу Президента України від 03 жовтня 1992 року № 493 «Про державну реєстрацію нормативно-правових актів міністерств та інших органів виконавчої влади».
8. Цей наказ набирає чинності з дня його офіційного опублікування.
9. Контроль за виконанням цього наказу покласти на першого заступника Міністра Севостьянову Н.І.
Міністр
П. Петренко
{Порядок проставлення Міністерством юстиції України апостиля на офіційних документах, призначених для використання на території інших держав втратив чинність на підставі Наказу Міністерства юстиції № 3177/5 від 20.11.2025}