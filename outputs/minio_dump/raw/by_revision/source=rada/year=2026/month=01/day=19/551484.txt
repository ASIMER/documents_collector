КАБІНЕТ МІНІСТРІВ УКРАЇНИ
ПОСТАНОВА
від 19 січня 2026 р. № 47
Київ
Про внесення змін до Порядку організації та функціонування пунктів незламності
Кабінет Міністрів України постановляє:
Внести до Порядку організації та функціонування пунктів незламності, затвердженого постановою Кабінету Міністрів України від 17 грудня 2022 р. № 1401 “Питання організації та функціонування пунктів незламності” (Офіційний вісник України, 2023 р., № 1, ст. 14), зміни, що додаються.
Прем'єр-міністр України
Ю. СВИРИДЕНКО
Інд. 71
ЗАТВЕРДЖЕНО
постановою Кабінету Міністрів України
від 19 січня 2026 р. № 47
ЗМІНИ,
що вносяться до Порядку організації та функціонування пунктів незламності
1. Пункт 4 доповнити абзацом такого змісту:
“У разі довготривалого (понад 48 годин) припинення (порушення) роботи систем життєзабезпечення або їх окремих елементів у містах стаціонарні пункти незламності можуть функціонувати як опорні пункти незламності з можливістю тимчасового перебування людей, зокрема маломобільних категорій громадян, у цілодобовому режимі із забезпеченням додаткового облаштування у таких пунктах спальних місць.”.
2. Пункт 10 після абзацу другого доповнити новими абзацами такого змісту:
“Кількість опорних пунктів незламності визначається та розраховується за умови можливості одночасного перебування населення:
для міст з населенням від 30 до 100 тис. осіб - до 100 осіб;
для міст з населенням від 100 до 500 тис. осіб - від 100 до 300 осіб;
для міст з населенням від 500 тис. осіб - не менше ніж 300 осіб.
У разі потреби кількість спальних місць в опорних пунктах незламності може бути збільшено.”.
У зв'язку з цим абзац третій вважати абзацом восьмим.