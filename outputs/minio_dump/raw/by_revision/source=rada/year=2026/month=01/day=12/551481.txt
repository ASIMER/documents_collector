КАБІНЕТ МІНІСТРІВ УКРАЇНИ
ПОСТАНОВА
від 12 січня 2026 р. № 42
Київ
Про утворення робочої групи з питань удосконалення законодавства у сфері адвокатури та адвокатської діяльності
Кабінет Міністрів України постановляє:
1. Утворити робочу групу з питань удосконалення законодавства у сфері адвокатури та адвокатської діяльності у складі згідно з додатком.
2. Затвердити Положення про робочу групу з питань удосконалення законодавства у сфері адвокатури та адвокатської діяльності, що додається.
Прем'єр-міністр України
Ю. СВИРИДЕНКО
Інд. 31
Додаток
до постанови Кабінету Міністрів України
від 12 січня 2026 р. № 42
СКЛАД
робочої групи з питань удосконалення законодавства у сфері адвокатури та адвокатської діяльності
СУГАК
Людмила Петрівна
-
заступник Міністра юстиції з питань європейської інтеграції, співголова робочої групи
МАСЛОВ
Денис Вячеславович
-
голова Комітету Верховної Ради України з питань правової політики, співголова робочої групи (за згодою)
ОЛІЙНИК
Олександр Миколайович
-
директор директорату правосуддя та кримінальної юстиції Мін'юсту, секретар робочої групи
АНТОНЮК
Олена Ігорівна
-
заступник Генерального директора Директорату з питань правової політики Офісу Президента України (за згодою)
БАБІЙ
Роман Вячеславович
-
народний депутат України (за згодою)
БАКАЯНОВА
Нана Мезенівна
-
завідувач кафедри організації судових, правоохоронних органів та адвокатури Національного університету “Одеська юридична академія” (за згодою)
БОЖИК
Валерій Іванович
-
заступник голови Комітету Верховної Ради України з питань правової політики (за згодою)
БУГАЙ
Денис Володимирович
-
голова секції адвокатів, юристів юридичних компаній та самозайнятих юристів Асоціації правників України (за згодою)
ВАТРАС
Володимир Антонович
-
народний депутат України (за згодою)
ГОРОДИСЬКИЙ
Іван Михайлович
-
національний експерт проекту ЄС “Право Justice” (за згодою)
ГУНЬКО
Анатолій Григорович
-
народний депутат України (за згодою)
ДЕМЧЕНКО
Сергій Олексійович
-
народний депутат України (за згодою)
ДИРДІН
Максим Євгенович
-
народний депутат України (за згодою)
ДМИТРІЄВА
Ольга Леонідівна
-
президент Асоціації адвокатів України, адвокат (за згодою)
ДУБОВИК
Віктор Вікторович
-
Генеральний директор Директорату з питань правової політики Офісу Президента України (за згодою)
КАДЕНКО
Оксана Олегівна
-
представник адвокатів Хмельницької області у складі Ради адвокатів України, голова комітету Національної асоціації адвокатів з питань безоплатної правничої допомоги, адвокат (за згодою)
КАЛУЖНА
Оксана Михайлівна
-
доцент кафедри кримінального процесу і криміналістики Львівського національного університету імені Івана Франка (за згодою)
КОВАЛЬОВА
Олександра Сергіївна
-
головний експерт проекту ЄС “Право Justice” (за згодою)
КРАПИВІН
Євген Олексійович
-
керівник напряму “Правопорядок” громадської організації “Лабораторія законодавчих ініціатив” (за згодою)
КУШНІР
Ірина Володимирівна
-
менеджер проекту Ради Європи “Підтримка України у впровадженні стандартів Ради Європи щодо судової влади” Офісу Ради Європи в Україні (за згодою)
ОВЧАРЕНКО
Олена Миколаївна
-
доцент кафедри цивільної юстиції та адвокатури Національного юридичного університету імені Ярослава Мудрого, адвокат (за згодою)
ПЄТУХОВА
Аліса-Тетяна Іванівна
-
менеджер проекту “Зміцнення прав людини в системі кримінальної юстиції України. Фаза II” Офісу Ради Європи в Україні (за згодою)
ПИСАРЕНКО
Дар'я Миколаївна
-
директор громадської організації “Адвокат майбутнього” (за згодою)
СЛЮСАР
Андрій Адамович
-
експерт громадської організації “Адвокат майбутнього”, адвокат (за згодою)
СТЕФАНЧУК
Микола Олексійович
-
народний депутат України (за згодою)
СТЕЦЕНКО
Микола Володимирович
-
президент Асоціації правників України (за згодою)
ХОТИНСЬКА-НОР
Оксана Зіновіївна
-
завідувач кафедри юстиції Навчально-наукового інституту права Київського національного університету імені Тараса Шевченка (за згодою)
ЯРОШ
Зоя Володимирівна
-
голова наглядової ради Асоціації адвокатів України, керуючий партнер адвокатського об'єднання “Marshaller Group”, адвокат (за згодою)
ЗАТВЕРДЖЕНО
постановою Кабінету Міністрів України
від 12 січня 2026 р. № 42
ПОЛОЖЕННЯ
про робочу групу з питань удосконалення законодавства у сфері адвокатури та адвокатської діяльності
1. Робоча група з питань удосконалення законодавства у сфері адвокатури та адвокатської діяльності (далі - робоча група) є тимчасовим консультативно-дорадчим органом Кабінету Міністрів України.
2. Робоча група у своїй діяльності керується Конституцією та законами України, а також указами Президента України і постановами Верховної Ради України, прийнятими відповідно до Конституції та законів України, актами Кабінету Міністрів України і цим Положенням.
3. Основними завданнями робочої групи є:
1) сприяння забезпеченню координації і комунікації представників органів адвокатського самоврядування, державних органів, громадських об'єднань, міжнародних організацій та інших заінтересованих осіб з питань удосконалення законодавства у сфері адвокатури та адвокатської діяльності;
2) вивчення та використання позитивного досвіду інших держав, зокрема європейських, під час удосконалення законодавства у сфері адвокатури та адвокатської діяльності;
3) підготовка пропозицій щодо удосконалення актів законодавства у сфері адвокатури та адвокатської діяльності відповідно до заходів, визначених у Дорожній карті з питань верховенства права, схваленій розпорядженням Кабінету Міністрів України від 14 травня 2025 р. № 475 “Деякі питання забезпечення переговорного процесу про вступ України до Європейського Союзу за кластером 1 “Основи процесу вступу до ЄС” (Офіційний вісник України, 2025 р., № 49, ст. 3399).
4. Робоча група відповідно до покладених на неї завдань:
1) проводить аналіз проблемних питань стосовно функціонування адвокатури та бере участь у підготовці пропозицій щодо внесення змін до Закону України “Про адвокатуру та адвокатську діяльність” на виконання Дорожньої карти з питань верховенства права, схваленої розпорядженням Кабінету Міністрів України від 14 травня 2025 р. № 475, та у разі потреби до інших нормативно-правових актів з питань регулювання адвокатської діяльності;
2) вивчає міжнародний досвід у сфері адвокатури та адвокатської діяльності;
3) подає Кабінетові Міністрів України розроблені за результатами своєї роботи пропозиції та рекомендації щодо внесення змін до актів законодавства у сфері адвокатури та адвокатської діяльності.
5. Робоча група має право:
1) отримувати в установленому порядку від центральних органів виконавчої влади, підприємств, установ та організацій інформацію, необхідну для виконання покладених на неї завдань;
2) залучати до участі у своїй роботі представників центральних органів виконавчої влади, підприємств, установ та організацій (за погодженням з їх керівниками), а також незалежних експертів (за згодою);
3) організовувати фахові обговорення, наради та інші заходи.
6. Робоча група під час виконання покладених на неї завдань взаємодіє з органами адвокатського самоврядування, державними органами, органами місцевого самоврядування, підприємствами, установами та організаціями.
7. Персональний склад робочої групи затверджує Кабінет Міністрів України.
Робочу групу очолюють співголови, якими є заступник Міністра юстиції з питань європейської інтеграції та голова Комітету Верховної Ради України з питань правової політики.
8. Формою роботи робочої групи є засідання, що проводяться за рішенням її співголів.
Засідання робочої групи проводить один із співголів.
Підготовку матеріалів для розгляду на засіданнях робочої групи забезпечує її секретар.
Засідання робочої групи вважається правоможним, якщо на ньому присутні більш як половина її членів.
Співголови робочої групи можуть прийняти рішення про проведення засідання в режимі реального часу (он-лайн) з використанням відповідних технічних засобів, зокрема через Інтернет, або про участь члена робочої групи в засіданні в такому режимі.
9. На своїх засіданнях робоча група розробляє пропозиції та рекомендації з питань, що належать до її компетенції.
Пропозиції та рекомендації вважаються схваленими, якщо за них проголосувало більш як половина присутніх на засіданні членів робочої групи.
У разі рівного розподілу голосів вирішальним є голос головуючого на засіданні.
Пропозиції та рекомендації робочої групи фіксуються у протоколі засідання, який підписується головуючим на засіданні та секретарем і надсилається усім членам робочої групи та Кабінету Міністрів України.
Член робочої групи, який не підтримує пропозиції (рекомендації), може викласти у письмовій формі свою окрему думку, що додається до протоколу засідання.
10. Пропозиції та рекомендації робочої групи можуть бути реалізовані шляхом прийняття Кабінетом Міністрів України рішення, проект якого вносить орган виконавчої влади відповідно до своїх повноважень.
11. Організаційне та інформаційне забезпечення діяльності робочої групи здійснює Мін'юст.