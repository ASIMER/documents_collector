МІНІСТЕРСТВО МОЛОДІ ТА СПОРТУ УКРАЇНИ
НАКАЗ
30.08.2018 № 4000
Зареєстровано в Міністерстві
юстиції України
17 вересня 2018 р.
за № 1066/32518
Про затвердження Критеріїв пріоритетності неолімпійських та національних видів спорту, визнаних в Україні
{Заголовок із змінами, внесеними згідно з Наказом Міністерства молоді та спорту № 7680 від 02.12.2025}
{Із змінами, внесеними згідно з Наказами Міністерства молоді та спорту
№ 2804 від 22.12.2020
№ 4028 від 22.10.2021
№ 918 від 21.02.2023
№ 7680 від 02.12.2025}
Відповідно до Закону України «Про фізичну культуру і спорт», Положення про Міністерство молоді та спорту України, затвердженого постановою Кабінету Міністрів України від 02 липня 2014 року № 220, підпункту 1 пункту 4 плану заходів з розвитку неолімпійських видів спорту на 2018-2022 роки, затвердженого розпорядженням Кабінету Міністрів України від 06 червня 2018 року № 392-р, з метою комплектування складу національних збірних команд України з неолімпійських та національних видів спорту та встановлення тарифних розрядів тренерів і працівників штатної команди національних збірних команд України з неолімпійських видів спорту НАКАЗУЮ:
{Преамбула із змінами, внесеними згідно з Наказами Міністерства молоді та спорту № 2804 від 22.12.2020, № 7680 від 02.12.2025}
1. Затвердити Критерії пріоритетності неолімпійських та національних видів спорту, визнаних в Україні, що додаються.
{Пункт 1 із змінами, внесеними згідно з Наказом Міністерства молоді та спорту № 7680 від 02.12.2025}
2. Департаменту фізичної культури та неолімпійських видів спорту:
1) протягом чотирнадцяти днів з дня набрання чинності цим наказом затвердити неолімпійські види спорту, визнані в Україні, за категоріями;
2) забезпечити подання цього наказу в установленому порядку на державну реєстрацію до Міністерства юстиції України.
3. Відділу взаємодії з громадськістю та засобами масової інформації забезпечити оприлюднення цього наказу на офіційному веб-сайті Міністерства молоді та спорту України.
4. Цей наказ набирає чинності з дня його офіційного опублікування.
5. Контроль за виконанням цього наказу покласти на заступника Міністра молоді та спорту України відповідно до розподілу функціональних обов'язків.
Міністр молоді та спорту
України
І.О. Жданов
ПОГОДЖЕНО:
Перший заступник
Міністра соціальної політики України
Керівник Секретаріату
Спільного представницького органу
сторони роботодавців на національному рівні
Голова Професійної спілки
працівників культури України
Перший заступник Голови
Спільного представницького органу
об'єднань профспілок
О. Крентовська
Р. Іллічов
Л.Ф. Перелигіна
О.О. Шубін
ЗАТВЕРДЖЕНО
Наказ Міністерства молоді
та спорту України
30.08.2018 № 4000
Зареєстровано в Міністерстві
юстиції України
17 вересня 2018 р.
за № 1066/32518
КРИТЕРІЇ
пріоритетності неолімпійських та національних видів спорту, визнаних в Україні
{Заголовок із змінами, внесеними згідно з Накаом Міністерства молоді та спорту № 7680 від 02.12.2025}
{У тексті Критеріїв слово «змагання» в усіх відмінках та числах замінено словами «спортивні заходи та спортивні змагання» у відповідних відмінках та числах згідно з Наказом Міністерства молоді та спорту № 918 від 21.02.2023}
1. Ці Критерії встановлюються з урахуванням результату виступів спортсменів національних збірних команд України на офіційних міжнародних спортивних заходах та спортивних змаганнях з неолімпійських та національних видів спорту.
{Пункт 1 із змінами, внесеними згідно з Накаом Міністерства молоді та спорту № 7680 від 02.12.2025}
2. Ступінь пріоритетності неолімпійських та національних видів спорту визначається за такими категоріями:
{Абзац перший пункту 2 із змінами, внесеними згідно з Накаом Міністерства молоді та спорту № 7680 від 02.12.2025}
види спорту першої категорії;
види спорту другої категорії;
види спорту третьої категорії.
3. Пріоритетність встановлюється з 01 січня строком на чотири календарних роки на наступний рік після проведення Всесвітніх ігор з неолімпійських видів спорту.
У випадках коли з незалежних причин (загроза поширенню епідемії, пандемії та/або на час загрози військового, техногенного, природного чи іншого характеру тощо) офіційні міжнародні спортивні заходи та спортивні змагання не проводилися, категорійність видів спорту визначається за результатами виступів спортсменів на аналогічних спортивних заходах та спортивних змаганнях попередніх років.
{Пункт 3 із змінами, внесеними згідно з Наказом Міністерства молоді та спорту № 2804 від 22.12.2020; в редакції Наказу Міністерства молоді та спорту № 4028 від 22.10.2021}
4. Під час визначення критеріїв віднесення неолімпійських та національних видів спорту, визнаних в Україні, до відповідних категорій пріоритетності враховується входження видів спорту до програм Всесвітніх ігор з неолімпійських видів спорту, Всесвітньої шахової олімпіади, Європейських ігор, Всесвітніх ігор з єдиноборств та виступів спортсменів на офіційних міжнародних спортивних заходах та спортивних змаганнях.
{Пункт 4 із змінами, внесеними згідно з Наказом Міністерства молоді та спорту № 4028 від 22.10.2021; в редакції Наказу Міністерства молоді та спорту № 7680 від 02.12.2025}
5. До першої категорії належать неолімпійські види спорту, визнані в Україні, які входять до програм останніх Всесвітніх ігор з неолімпійських видів спорту, Європейських ігор, Всесвітньої шахової олімпіади, на яких спортсмени посіли перше-шосте місця.
{Пункт 5 в редакції Наказу Міністерства молоді та спорту № 4028 від 22.10.2021}
6. До другої категорії належать неолімпійські види спорту, визнані в Україні, які входять до програм останніх Всесвітніх ігор з неолімпійських видів спорту, Європейських ігор, Всесвітньої шахової олімпіади та з яких спортсмени брали участь на останніх офіційних міжнародних спортивних заходах та спортивних змаганнях (чемпіонатах світу/Європи, встановлення рекордів світу), а також неолімпійські види спорту, визнані в Україні, які входять до програми останніх Всесвітніх ігор з єдиноборств, Всесвітніх пляжних ігор та на яких спортсмени посіли перше-шосте місця.
{Пункт 6 в редакції Наказу Міністерства молоді та спорту № 4028 від 22.10.2021}
7. До третьої категорії належать всі інші неолімпійські та національні види спорту.
{Пункт 7 із змінами, внесеними згідно з Наказом Міністерства молоді та спорту № 7680 від 02.12.2025}
8. Розподілення видів спорту за категоріями пріоритетності здійснюється на підставі наказу Мінмолодьспорту за поданням структурного підрозділу, до повноважень якого віднесено координацію розвитку неолімпійських та національних видів спорту, та враховується під час встановлення тарифних розрядів посад тренерів та працівників штатної команди національних збірних команд України з неолімпійських видів спорту.
Після визнання нових неолімпійських та національних видів спорту, їх включають до відповідної встановленої категорії, затвердженої наказом Мінмолодьспорту.
{Пункт 8 доповнено новим абзацом згідно з Наказом Міністерства молоді та спорту № 2804 від 22.12.2020}
{Пункт 8 із змінами, внесеними згідно з Наказами Міністерства молоді та спорту № 2804 від 22.12.2020, № 7680 від 02.12.2025}
Директор департаменту
фізичної культури
та неолімпійських видів спорту
М.В. Бідний