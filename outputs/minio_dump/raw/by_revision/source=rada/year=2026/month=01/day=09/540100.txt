КАБІНЕТ МІНІСТРІВ УКРАЇНИ
ПОСТАНОВА
від 12 листопада 2024 р. № 1295
Київ
Деякі питання залучення державних установ до реалізації програми державних гарантій медичного обслуговування населення
{Із змінами, внесеними згідно з Постановами КМ
№ 1503 від 24.12.2024
№ 122 від 24.01.2025
№ 1808 від 31.12.2025}
Кабінет Міністрів України постановляє:
1. Установити, що до дати державної реєстрації новоутвореної юридичної особи в організаційно-правовій формі державного некомерційного підприємства державні установи за переліком згідно з додатком:
1) можуть залучатися до реалізації програми державних гарантій медичного обслуговування населення як надавачі медичних послуг шляхом укладення в установленому порядку договорів про медичне обслуговування населення із Національною службою здоров'я з 1 січня 2025 р.;
2) забезпечують безоплатність надання медичних послуг за програмою державних гарантій медичного обслуговування населення та використовують кошти, отримані за договорами про медичне обслуговування населення із Національною службою здоров'я, для організації та надання таких послуг.
11. Установити, що до 31 грудня 2026 року:
{Абзац перший пункту 11 із змінами, внесеними згідно з Постановою КМ № 1808 від 31.12.2025 - застосовується з 1 січня 2026 р.}
абзац п'ятнадцятий пункту 47 та абзаци четвертий - шостий пункту 49 Порядку складання, розгляду, затвердження та основних вимог до виконання кошторисів бюджетних установ, затверджених постановою Кабінету Міністрів України від 28 лютого 2002 р. № 228 (Офіційний вісник України, 2002 р., № 9, ст. 414), не застосовуються до закладів охорони здоров'я Національної академії наук та закладів охорони здоров'я Національної академії медичних наук за переліком згідно з додатком у разі необхідності внесення змін до спеціального фонду кошторису за власними надходженнями бюджетних установ у частині плати за послуги, що надаються бюджетними установами згідно з їх основною діяльністю, за результатами укладення цими закладами договорів у 2025 році з Національною службою здоров'я про медичне обслуговування населення за програмою медичних гарантій;
у випадку, визначеному абзацом першим цього пункту, заклади охорони здоров'я Національної академії наук та заклади охорони здоров'я Національної академії медичних наук вносять зміни до спеціального фонду кошторису в частині збільшення надходжень та видатків на підставі договорів на загальну їх вартість, що перевищує відповідні надходження, враховані під час затвердження державного бюджету. Зміни вносяться на підставі розрахунків з відповідним обґрунтуванням;
заклади охорони здоров'я Національної академії наук та заклади охорони здоров'я Національної академії медичних наук подають головним розпорядникам бюджетних коштів зареєстровані та взяті на облік відповідним органом Державної казначейської служби копії затверджених довідок про зміни до кошторису за власними надходженнями бюджетних установ.
{Постанову доповнено пунктом 11 згідно з Постановою КМ № 122 від 24.01.2025}
2. Внести до постанови Кабінету Міністрів України від 28 березня 2018 р. № 391 “Про затвердження вимог до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення” (Офіційний вісник України, 2018 р., № 43, ст. 1528, № 72, ст. 2431; 2022 р., № 101, ст. 6304; 2024 р., № 11, ст. 669, № 14, ст. 887, № 32, ст. 2016, № 39, ст. 2371, № 70, ст. 4208) зміни, що додаються.
3. Ця постанова набирає чинності з 1 січня 2025 р. та діє до 31 грудня 2026 року.
{Пункт 3 із змінами, внесеними згідно з Постановою КМ № 1808 від 31.12.2025 - застосовується з 1 січня 2026 р.}
Прем'єр-міністр України
Д. ШМИГАЛЬ
Інд. 73
Додаток
до постанови Кабінету Міністрів України
від 12 листопада 2024 р. № 1295
ПЕРЕЛІК
залучених державних установ до реалізації програми державних гарантій медичного обслуговування населення
Найменування закладу охорони здоров'я
Код згідно з ЄДРПОУ
Заклади охорони здоров'я МОЗ
Державний заклад “Український науково-практичний центр екстреної медичної допомоги та медицини катастроф Міністерства охорони здоров'я України”
24932429
Київська міська клінічна офтальмологічна лікарня “Центр мікрохірургії ока”
05389534
Державна установа “Науково-практичний медичний центр дитячої кардіології та кардіохірургії Міністерства охорони здоров'я України”
26385055
Державна установа “Український державний науково-дослідний інститут медико-соціальних проблем інвалідності Міністерства охорони здоров'я України”
03191673
Заклади вищої освіти МОЗ
Національний медичний університет імені О.О. Богомольця
02010787
Національний університет охорони здоров'я України імені П.Л. Шупика
01896702
Вінницький національний медичний університет імені М.І. Пирогова
02010669
Харківський національний медичний університет
01896866
Одеський національний медичний університет
02010801
Львівський національний медичний університет імені Данила Галицького
02010793
Івано-Франківський національний медичний університет
02010758
Дніпровський державний медичний університет
02010681
Запорізький державний медико-фармацевтичний університет
45030873
Буковинський державний медичний університет
02010971
Тернопільський національний медичний університет імені І.Я. Горбачевського Міністерства охорони здоров'я України
02010830
Полтавський державний медичний університет
43937407
Національний фармацевтичний університет
02010936
Заклади охорони здоров'я Державного управління справами
Клінічна лікарня “Феофанія” Державного управління справами
05415792
Державна наукова установа “Центр інноваційних технологій охорони здоров'я” Державного управління справами
45633922
Державний заклад “Поліклініка № 2” Державного управління справами
01981767
Заклади охорони здоров'я Національної академії наук
Державна наукова установа “Центр інноваційних медичних технологій НАН України”
05417590
Заклади охорони здоров'я Національної академії медичних наук
Державна установа “Інститут гастроентерології Національної академії медичних наук України”
02011781
Державна установа “Інститут спадкової патології Національної академії медичних наук України”
02012065
Державна установа “Інститут патології крові та трансфузійної медицини Національної академії медичних наук України”
02012088
Державна установа “Інститут геронтології імені Д.Ф. Чеботарьова Національної академії медичних наук України”
01897908
Державна установа “Інститут отоларингології ім. проф. О.С. Коломійченка Національної академії медичних наук України”
02011870
Державна установа “Інститут урології імені академіка О.Ф. Возіанова Національної академії медичних наук України”
02011918
Державна установа “Інститут нейрохірургії ім. акад. А.П. Ромоданова Національної академії медичних наук України”
02011930
Державна установа “Інститут епідеміології та інфекційних хвороб ім. Л.В. Громашевського Національної академії медичних наук України”
02011947
Державна установа “Інститут травматології та ортопедії Національної академії медичних наук України”
02012007
Державна установа “Всеукраїнський центр материнства та дитинства Національної академії медичних наук України”
45460659
Державна установа “Національний інститут серцево-судинної хірургії імені М.М. Амосова Національної академії медичних наук України”
05493562
Державна установа “Інститут медицини праці імені Ю.І. Кундієва Національної академії медичних наук України”
22946309
Державна установа “Науково-практичний центр ендоваскулярної нейрорентгенохірургії Національної академії медичних наук України”
24725044
Державна установа “Національний науковий центр “Інститут кардіології, клінічної та регенеративної медицини імені академіка М.Д. Стражеска Національної академії медичних наук України”
44884985
Державна установа “Національний науковий центр фтизіатрії, пульмонології та алергології імені Ф.Г. Яновського Національної академії медичних наук України”
45227272
Державна установа “Національний науковий центр хірургії та трансплантології імені О.О. Шалімова Національної академії медичних наук України”
45233967
Державна установа “Інститут очних хвороб і тканинної терапії ім. В.П. Філатова Національної академії медичних наук України”
02012094
Державна установа “Інститут стоматології та щелепно-лицевої хірургії Національної академії медичних наук України”
02012102
Державна установа “Інститут проблем ендокринної патології ім. В.Я. Данилевського Національної академії медичних наук України”
02012131
Державна установа “Інститут неврології, психіатрії та наркології імені П.В. Волошина Національної академії медичних наук України”
02012148
Державна установа “Інститут загальної та невідкладної хірургії імені В.Т. Зайцева Національної академії медичних наук України”
02012154
Державна установа “Інститут дерматології та венерології Національної академії медичних наук України”
02012160
Державна установа “Інститут медичної радіології та онкології ім. С.П. Григор'єва Національної академії медичних наук України”
02012177
Державна установа “Інститут охорони здоров'я дітей та підлітків Національної академії медичних наук України”
02012183
Державна установа “Інститут патології хребта та суглобів імені професора М.І. Ситенка Національної академії медичних наук України”
02012214
Державна установа “Національний інститут терапії імені Л.Т. Малої Національної академії медичних наук України”
04528465
Державна установа “Інститут ендокринології та обміну речовин ім. В.П. Комісаренка Національної академії медичних наук України”
02012013
Державна установа “Національний науковий центр радіаційної медицини, гематології та онкології Національної академії медичних наук України”
45350633
Заклади освіти МОН
Київський національний університет імені Тараса Шевченка
02070944
{Додаток із змінами, внесеними згідно з Постановами КМ № 1503 від 24.12.2024 - застосовується з 1 січня 2025 р., № 1808 від 31.12.2025 - застосовується з 1 січня 2026 р.}
ЗАТВЕРДЖЕНО
постановою Кабінету Міністрів України
від 12 листопада 2024 р. № 1295
ЗМІНИ,
що вносяться до постанови Кабінету Міністрів України від 28 березня 2018 р. № 391
1. Пункт 11 викласти в такій редакції:
“11. Вимоги до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення, у частині реєстрації надавача як юридичної особи (крім державної або комунальної установи) не поширюються на державні установи згідно з додатком до постанови Кабінету Міністрів України від 12 листопада 2024 р. № 1295 “Деякі питання залучення державних установ до реалізації програми державних гарантій медичного обслуговування населення” на період до 31 грудня 2025 року.”.
2. Пункти 12-15 виключити.