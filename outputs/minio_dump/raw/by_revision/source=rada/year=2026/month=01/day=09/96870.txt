КАБІНЕТ МІНІСТРІВ УКРАЇНИ
ПОСТАНОВА
від 28 лютого 2002 р. № 228
Київ
Про затвердження Порядку складання, розгляду, затвердження та основних вимог до виконання кошторисів бюджетних установ
{Із змінами, внесеними згідно з Постановами КМ
№ 489 від 11.04.2002
№ 211 від 24.02.2003
№ 1106 від 17.07.2003
№ 549 від 29.04.2004
№ 1607 від 30.11.2004
№ 103 від 22.01.2005
№ 154 від 15.02.2006
№ 63 від 24.01.2007
№ 250 від 25.03.2009
№ 37 від 24.01.2011
№ 86 від 08.02.2012
№ 217 від 21.03.2012
№ 454 від 26.06.2013
№ 465 від 19.06.2013
№ 477 від 27.08.2014
№ 331 від 11.05.2016
№ 875 від 30.11.2016
№ 391 від 07.06.2017
№ 618 від 10.07.2019
№ 171 від 26.02.2020
№ 414 від 27.05.2020
№ 394 від 21.04.2021
№ 1192 від 17.11.2021
№ 764 від 07.07.2022}
{Установити, що у 2012 та 2013 роках до одержувачів бюджетних коштів за бюджетною програмою “Заходи з реалізації Державної цільової економічної програми “Ядерне паливо України” не застосовуються вимоги абзаців шостого, сьомого і одинадцятого пункту 9 Порядку, затвердженого цією Постановою, згідно з Постановою КМ № 571 від 13.06.2012}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Державна підтримка публічного акціонерного товариства “Магістральні газопроводи України” згідно з Постановою КМ № 952 від 06.12.2017}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Дослідження, прикладні наукові і науково-технічні розробки, виконання робіт за державними цільовими програмами і державним замовленням, підготовка наукових кадрів та фінансова підтримка розвитку наукової інфраструктури у сфері економічного розвитку” згідно з Постановою КМ № 326 від 17.04.2019}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Заходи із посилення інституційної спроможності для підготовки публічних інвестиційних проектів та проектів державно-приватного партнерства” згідно з Постановою КМ № 407 від 15.05.2019, з урахуванням змін, внесених Постановою КМ № 127 від 07.02.2025}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувачів бюджетних коштів за програмою “Державна цільова екологічна програма першочергових заходів приведення у безпечний стан об'єктів і майданчика колишнього уранового виробництва виробничого об'єднання “Придніпровський хімічний завод” на 2019-2023 роки” згідно з Постановою КМ № 912 від 23.10.2019}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів, передбачених для виконання програм та здійснення централізованих заходів з охорони здоров'я згідно з Постановою КМ № 1172 від 27.11.2019}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувачів бюджетних коштів за програмою 3901050 “Заходи щодо захисту і забезпечення прав та свобод осіб, які позбавлені (були позбавлені) особистої свободи незаконними збройними формуваннями, окупаційною адміністрацією та/або органами влади Російської Федерації з політичних мотивів, а також у зв'язку з громадською, політичною або професійною діяльністю вказаних осіб, підтримки зазначених осіб та членів їхніх сімей, заходи з реінтеграції населення тимчасово окупованих територій, виплати державних стипендій імені Левка Лук'яненка” згідно з Постановами КМ № 919 від 05.10.2020, № 1039 від 26.10.2020. Додатково див. Постанову КМ № 153 від 24.02.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Реалізація державного інвестиційного проекту “Новокостянтинівська шахта. Розвиток виробничих потужностей” згідно з Постановою КМ № 1091 від 11.11.2020}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за програмою “Забезпечення належних умов в'їзду та виїзду осіб на тимчасово окуповані території України” згідно з Постановою КМ № 153 від 24.02.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Здійснення заходів з обов'язкового проведення тендерів ДУ “Професійні закупівлі” згідно з Постановою КМ № 198 від 04.03.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів для централізованих закупівель, визначених Постановою КМ № 339 від 09.03.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за програмою “Електронне урядування” згідно з Постановою КМ № 236 від 14.03.2012, з урахуванням змін, внесених Постановою КМ № 341 від 14.04.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Проектування та виконання робіт з відновлення залізничної колії європейського зразка шириною 1435 мм від станції Чоп до станції Ужгород з доведенням до перону залізничного вокзалу Ужгород” згідно з Постановою КМ № 345 від 14.04.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за програмою “Оновлення рухомого складу для перевезення пасажирів та модернізація залізничної інфраструктури для розвитку пасажирських перевезень” згідно з Постановою КМ № 447 від 28.04.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Створення програмної платформи для розгортання та супроводження державних електронних реєстрів, створення програмно-технічного комплексу з функціями криптографічного захисту інформації для надання послуг мобільного захищеного доступу до державних інформаційних ресурсів та послуг захищеного мобільного зв'язку” згідно з Постановою КМ № 719 від 12.07.2021}
{Установити, що під час реалізації проекту “Будівництво залізнично-автомобільного мостового переходу через р. Дніпро у м. Києві (з підходами) на залізничній ділянці Київ-Московський - Дарниця” не застосовуються вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів згідно з Постановою КМ № 789 від 28.07.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів для здійснення централізованих закупівель, визначених Постановою КМ № 1243 від 24.11.2021}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за програмою “Заходи щодо створення систем та баз даних з питань реінтеграції” згідно з Постановою КМ № 1251 від 02.12.2021}
{Установити, що на період дії воєнного стану вимоги підпунктів 2 і 21 пункту 33 Порядку, затвердженого цією Постановою, в частині погодження з Міністерством фінансів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і штатних розписів міністерств, інших центральних органів виконавчої влади, що належать до сектору безпеки і оборони, за бюджетною програмою "Керівництво та управління" та внесення змін до цих документів не застосовуються згідно з Постановою КМ № 177 від 02.03.2022 - втратила чинність на підставі Постанови КМ № 267 від 13.03.2022}
{Установити, що на період воєнного стану вимоги підпунктів 1, 2, 21 та 6 пункту 33 Порядку, затвердженого цією Постановою, в частині погодження з Міністерством фінансів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і штатних розписів та внесення змін до цих документів не застосовуються згідно з Постановою КМ № 267 від 13.03.2022}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за програмою “Забезпечення інформаційного суверенітету України, розвиток мов корінних народів, що проживають на тимчасово окупованій території Автономної Республіки Крим та м. Севастополь, та фінансова підтримка системи державного іномовлення України” згідно з Постановою КМ № 293 від 16.03.2022}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення державного підприємства “Біокластер Міністерства охорони здоров'я України” одержувачем бюджетних коштів за програмою “Створення біокластеру “Біологічна безпека та розвиток біотехнологічних технологій” згідно з Постановою КМ № 890 від 23.02.2022}
{Установити, що у 2023 році в умовах воєнного стану вимоги підпунктів 2 і 21 пункту 33 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, у частині погодження з Міністерством фінансів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і штатних розписів міністерств, інших центральних органів виконавчої влади, що належать до сектору безпеки і оборони та мають у своєму підпорядкуванні військові формування та правоохоронні органи, та внесення змін до цих документів не застосовуються згідно з Постановою КМ № 14 від 06.01.2023}
{Установити, що на період воєнного стану вимоги абзаців шостого та сьомого пункту 9 Порядку складання, розгляду, затвердження та основних вимог до виконання кошторисів бюджетних установ, затвердженого цією Постановою, щодо критеріїв визначення одержувача бюджетних коштів не застосовуються під час визначення державного підприємства “Центр державного земельного кадастру” одержувачем бюджетних коштів за програмою “Проведення земельної реформи” згідно з Постановою КМ № 219 від 09.03.2011, з урахуванням змін, внесених Постановою КМ № 74 від 27.01.2023}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів, уповноваженого на виконання функцій служби державного замовника Міністерства оборони, крім вимоги про наявність бездефіцитного фінансового плану на поточний рік, фінансово-економічного розрахунку (обґрунтування) здійснення заходів бюджетної програми, застосування договірних умов, згідно з Постановою КМ № 494 від 16.05.2023}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Оновлення рухомого складу для перевезення пасажирів, будівництво та реконструкція об'єктів інфраструктури суб'єктів господарювання залізничного транспорту державного сектору економіки”, згідно з Постановою КМ № 517 від 19.05.2023}
{Установити, що до одержувача бюджетних коштів, уповноваженого на виконання функцій служби державного замовника Міністерства оборони для здійснення оборонних закупівель, не застосовуються вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів, крім вимог про наявність бездефіцитного фінансового плану на поточний рік, фінансово-економічного розрахунку (обґрунтування) здійснення заходів бюджетної програми згідно з Постановою КМ № 1142 від 03.11.2023}
{Установити, що з 1 січня 2024 р. по 31 грудня року, в якому припинено чи скасовано воєнний стан, введений Указом Президента України від 24 лютого 2022 р. № 64 “Про введення воєнного стану в Україні”, вимоги підпунктів 2 і 21 пункту 33 Порядку, затвердженого цією Постановою, у частині погодження з Міністерством фінансів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і штатних розписів міністерств, інших центральних органів виконавчої влади, що належать до сектору безпеки і оборони та мають у своєму підпорядкуванні військові формування і правоохоронні органи, та внесення змін до цих документів не застосовуються згідно з Постановою КМ № 1361 від 22.12.2023}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються у разі визначення державної установи “Офіс розвитку індустріальних парків” одержувачем бюджетних коштів за бюджетною програмою “Державне стимулювання створення індустріальних парків” згідно з Постановою КМ № 341 від 29.03.2024}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення державного підприємства “Національна кіностудія художніх фільмів імені Олександра Довженка” одержувачем бюджетних коштів за програмою “Державна підтримка кінематографії, у тому числі документування воєнних злочинів” згідно з Постановою КМ № 339 від 18.04.2018, з урахуванням змін, внесених Постановою КМ № 1390 від 05.12.2024}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів у разі визначення зазначених закладів освіти одержувачами бюджетних коштів не поширюються на державне некомерційне підприємство “Державний університет “Київський авіаційний інститут” та його відокремлені структурні підрозділи згідно з Постановою КМ № 1469 від 20.12.2024}
{Установити, що до 31 грудня 2026 року абзац п'ятнадцятий пункту 47 та абзаци четвертий - шостий пункту 49 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, не застосовуються до закладів охорони здоров'я Національної академії наук та закладів охорони здоров'я Національної академії медичних наук за переліком згідно з додатком до Постанови Кабінету Міністрів України від 12 листопада 2024 року № 1295 у разі необхідності внесення змін до спеціального фонду кошторису за власними надходженнями бюджетних установ у частині плати за послуги, що надаються бюджетними установами згідно з їх основною діяльністю, за результатами укладення цими закладами договорів у 2025 році з Національною службою здоров'я про медичне обслуговування населення за програмою медичних гарантій, згідно з Постановою КМ № 1295 від 12.11.2024, з урахуванням змін, внесених Постановами КМ № 122 від 24.01.2025, № 1808 від 31.12.2025 - застосовується з 1 січня 2026 р.}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувачів бюджетних коштів не застосовуються під час визначення одержувачів бюджетних коштів за бюджетною програмою “Фінансування заходів із забезпечення функціонування операторів критичної інфраструктури в галузі цивільної авіації” згідно з Постановою КМ № 129 від 07.02.2025}
{Установити, що вимоги пункту 9 Порядку складання, розгляду, затвердження та основні вимоги до виконання кошторисів бюджетних установ, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувачів бюджетних коштів за бюджетною програмою “Підтримка у безпечному стані блоків та об'єкта “Укриття” та заходи щодо зняття з експлуатації Чорнобильської АЕС згідно з Постановою КМ № 234 від 28.02.2011, з урахуванням змін, внесених Постановою КМ № 171 від 18.02.2025}
{Установити, що вимоги пункту 9 Порядку, затвердженого цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Забезпечення діяльності Фонду Президента України з підтримки освіти, науки та спорту” згідно з Постановою КМ № 259 від 07.03.2025}
{Установити, що вимоги пункту 9 Порядку, затвердженого цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за бюджетною програмою “Співфінансування проектів розвитку залізничної інфраструктури, зокрема тих, що реалізуються за рахунок структурних фондів Європейського Союзу” згідно з Постановою КМ № 421 від 11.04.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Забезпечення функціонування Системи спеціального телерадіомовлення” згідно з Постановою КМ № 468 від 18.04.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення державної установи “Центр стратегічних комунікацій та інформаційної безпеки” одержувачем бюджетних коштів за бюджетною програмою “Забезпечення стратегічних комунікацій, інформаційної безпеки, заходів з європейської та євроатлантичної інтеграції” згідно з Постановою КМ № 772 від 28.09.2015, з урахуванням змін, внесених Постановою КМ № 880 від 15.07.2025}
{Установити, що під час реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури не застосовуються абзаци третій - дев'ятий пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, згідно з Постановою КМ № 142 від 07.02.2025, з урахуванням змін, внесених Постановою КМ № 1315 від 18.10.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Радіологічний захист населення та екологічне оздоровлення території, що зазнала радіоактивного забруднення” згідно з Постановою КМ № 143 від 23.02.2011, з урахуванням змін, внесених Постановою КМ № 1346 від 22.10.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Виконання робіт у сфері поводження з радіоактивними відходами неядерного циклу, будівництво комплексу “Вектор” та експлуатація його об'єктів” згідно з Постановою КМ № 196 від 02.03.2011, з урахуванням змін, внесених Постановою КМ № 1346 від 22.10.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Підтримка екологічно безпечного стану у зонах відчуження і безумовного (обов'язкового) відселення” згідно з Постановою КМ № 202 від 23.02.2011, з урахуванням змін, внесених Постановою КМ № 1346 від 22.10.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувача бюджетних коштів не застосовуються під час визначення одержувача бюджетних коштів за бюджетною програмою “Забезпечення виконання заходів з розвитку спеціальних інноваційних технологій” згідно з Постановою КМ № 1354 від 22.10.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за бюджетною програмою “Забезпечення обов'язкового проведення процедур закупівель централізованою закупівельною організацією у сфері управління Державного агентства відновлення та розвитку інфраструктури України” згідно з Постановою КМ № 1545 від 28.11.2025}
{Установити, що вимоги пункту 9 Порядку складання, розгляду, затвердження та основних вимог до виконання кошторисів бюджетних установ, затверджених цією Постановою, щодо критеріїв визначення одержувачів бюджетних коштів не застосовуються під час визначення одержувача бюджетних коштів за бюджетною програмою “Забезпечення виконання завдань і заходів із підтримки українців за кордоном та сприяння їх поверненню в Україну” згідно з Постановою КМ № 1743 від 26.12.2025}
Кабінет Міністрів України постановляє:
1. Затвердити Порядок складання, розгляду, затвердження та основні вимоги до виконання кошторисів бюджетних установ (додаються).
2. Міністерству фінансів затвердити в установленому порядку форми документів, передбачених Порядком, затвердженим цією постановою, а також Інструкцію про складання і виконання розпису Державного бюджету України.
3. Визнати такими, що втратили чинність:
постанову Кабінету Міністрів України від 9 січня 2000 р. № 17 "Про Порядок складання, розгляду, затвердження та основні вимоги щодо виконання кошторисів доходів і видатків бюджетних установ та організацій" (Офіційний вісник України, 2000 р., № 2, ст. 40);
постанову Кабінету Міністрів України від 7 березня 2001 р. № 222 "Про внесення змін до Порядку складання, розгляду, затвердження та основних вимог щодо виконання кошторисів доходів і видатків бюджетних установ та організацій" (Офіційний вісник України, 2001 р., № 11, ст. 435);
постанову Кабінету Міністрів України від 28 січня 2002 р. № 94 "Про внесення змін до Порядку складання, розгляду, затвердження та основних вимог щодо виконання кошторисів доходів і видатків бюджетних установ та організацій" (Офіційний вісник України, 2002 р., № 5, ст. 192).
Прем'єр-міністр України
А.КІНАХ
Інд. 34
ЗАТВЕРДЖЕНО
постановою Кабінету Міністрів України
від 28 лютого 2002 р. № 228
ПОРЯДОК
складання, розгляду, затвердження та основні вимоги до виконання кошторисів бюджетних установ
{У тексті Порядку слова "економічною класифікацією видатків" і "протягом року" замінено відповідно словами "економічною класифікацією видатків бюджету" і "протягом бюджетного періоду", а слова "видатки або надання кредитів", "видатки та/або надання кредитів" і "Державне казначейство" в усіх відмінках замінено відповідно словами "видатки бюджету та надання кредитів", "видатки бюджету та/або надання кредитів" і "Державна казначейська служба" у відповідному відмінку згідно з Постановою КМ № 37 від 24.01.2011}
{У тексті Порядку слова “вищі навчальні заклади та наукові установи” в усіх відмінках замінено словами “вищі навчальні заклади та наукові установи, заклади охорони здоров'я, що надають первинну медичну допомогу,” у відповідному відмінку згідно з Постановою КМ № 86 від 08.02.2012}
{У тексті Порядку та основних вимог слова “Державна казначейська служба” в усіх відмінках замінено словом “Казначейство” у відповідному відмінку згідно з Постановою КМ № 217 від 21.03.2012}
{Текст Порядку після слів “вищі навчальні заклади та наукові установи, заклади охорони здоров'я, що надають первинну медичну допомогу,” в усіх відмінках доповнено словами “а також заклади охорони здоров'я, що надають вторинну (спеціалізовану) та екстрену медичну допомогу у пілотних регіонах” у відповідному відмінку згідно з Постановою КМ № 465 від 19.06.2013}
{У тексті Порядку слова “вищі навчальні заклади та наукові установи, заклади охорони здоров'я, що надають первинну медичну допомогу, а також заклади охорони здоров'я, що надають вторинну (спеціалізовану) та екстрену медичну допомогу у пілотних регіонах” у всіх відмінках замінено словами “вищі навчальні заклади та наукові установи, заклади охорони здоров'я” у відповідному відмінку згідно з Постановою КМ № 875 від 30.11.2016}
{У тексті Порядку слова “вищі навчальні заклади та наукові установи,” у всіх відмінках замінено словами “заклади фахової передвищої та вищої освіти, наукові установи та” у відповідному відмінку згідно з Постановою КМ № 414 від 27.05.2020}
{У тексті Порядку слово “індивідуальні” в усіх відмінках виключено згідно з Постановою КМ № 1192 від 17.11.2021}
Загальні положення
1. У цьому Порядку терміни вживаються у значенні, наведеному в Бюджетному кодексі України.
{Пункт 1 доповнено новим абзацом першим згідно з Постановою КМ № 37 від 24.01.2011; в редакції Постанови КМ № 391 від 07.06.2017}
Кошторис має такі складові частини:
{Абзац другий пункту 1 із змінами, внесеними згідно з Постановами КМ № 37 від 24.01.2011, № 391 від 07.06.2017, № 618 від 10.07.2019}
загальний фонд, який містить обсяг надходжень із загального фонду бюджету та розподіл видатків за повною економічною класифікацією видатків бюджету на виконання бюджетною установою (далі - установа) основних функцій або розподіл надання кредитів з бюджету за класифікацією кредитування бюджету;
спеціальний фонд, який містить обсяг надходжень із спеціального фонду бюджету на конкретну мету та їх розподіл за повною економічною класифікацією видатків бюджету на здійснення відповідних видатків згідно із законодавством, а також на реалізацію пріоритетних заходів, пов'язаних з виконанням установою основних функцій, або розподіл надання кредитів з бюджету згідно із законодавством за класифікацією кредитування бюджету.
Форма кошторису затверджується Мінфіном.
{Пункт 1 в редакції Постанови КМ № 549 від 29.04.2004}
2. План асигнувань (за винятком надання кредитів з бюджету) загального фонду бюджету (далі - план асигнувань загального фонду бюджету) - це помісячний розподіл бюджетних асигнувань (за винятком надання кредитів з бюджету), затверджених у загальному фонді кошторису, за скороченою економічною класифікацією видатків бюджету, який регламентує протягом бюджетного періоду взяття бюджетних зобов'язань та здійснення платежів відповідно до зазначених зобов'язань.
{Абзац перший пункту 2 із змінами, внесеними згідно з Постановами КМ № 217 від 21.03.2012, № 391 від 07.06.2017, № 618 від 10.07.2019}
План надання кредитів із загального фонду бюджету - це помісячний розподіл надання кредитів з бюджету, затверджених у загальному фонді кошторису, за класифікацією кредитування бюджету, який регламентує протягом бюджетного періоду взяття бюджетних зобов'язань та здійснення платежів відповідно до зазначених зобов'язань.
План спеціального фонду бюджету (за винятком власних надходжень бюджетних установ та відповідних видатків) (далі - план спеціального фонду) - це помісячний розподіл бюджетних асигнувань (за винятком власних надходжень бюджетних установ та відповідних видатків), затверджених у спеціальному фонді кошторису, за скороченою економічною класифікацією видатків бюджету або класифікацією кредитування бюджету, який регламентує протягом бюджетного періоду взяття бюджетних зобов'язань та здійснення платежів відповідно до зазначених зобов'язань, в розрізі доходів бюджету за кодами класифікації доходів бюджету, фінансування бюджету за кодами класифікації фінансування бюджету за типом боргового зобов'язання, повернення кредитів до спеціального фонду бюджету за кодами програмної класифікації видатків та кредитування бюджету і класифікації кредитування бюджету.
{Абзац третій пункту 2 із змінами, внесеними згідно з Постановами КМ № 37 від 24.01.2011, № 217 від 21.03.2012, № 391 від 07.06.2017, № 618 від 10.07.2019}
План використання бюджетних коштів - це розподіл бюджетних асигнувань в розрізі видатків бюджету, структура яких відповідає повній економічній класифікації видатків бюджету та класифікації кредитування бюджету.
{Пункт 2 доповнено абзацом згідно з Постановою КМ № 103 від 22.01.2005; із змінами, внесеними згідно з Постановами КМ № 63 від 24.01.2007, № 37 від 24.01.2011, № 217 від 21.03.2012, № 618 від 10.07.2019}
Помісячний план використання бюджетних коштів - помісячний розподіл бюджетних асигнувань, затверджених у кошторисі, за скороченою економічною класифікацією видатків бюджету, який регламентує для закладів фахової передвищої та вищої освіти, наукових установ та закладів охорони здоров'я, що утримуються за рахунок бюджетних коштів (крім закладів охорони здоров'я, видатки на які передбачені у статті 87 Бюджетного кодексу України) (далі - заклади фахової передвищої та вищої освіти, наукові установи та заклади охорони здоров'я), протягом бюджетного періоду взяття бюджетних зобов'язань та здійснення платежів відповідно до зазначених зобов'язань.
{Пункт 2 доповнено абзацом згідно з Постановою КМ № 103 від 22.01.2005; із змінами, внесеними згідно з Постановою КМ № 86 від 08.02.2012; в редакції Постанов КМ № 465 від 19.06.2013, № 875 від 30.11.2016; із змінами, внесеними згідно з Постановою КМ № 414 від 27.05.2020}
План асигнувань загального фонду бюджету, план надання кредитів із загального фонду бюджету, план спеціального фонду, план використання бюджетних коштів та помісячний план використання бюджетних коштів закладів фахової передвищої та вищої освіти, наукових установ та закладів охорони здоров'я, які затверджуються разом із кошторисом, і зведення показників спеціального фонду кошторису є невід'ємними частинами кошторису. Форми зазначених документів затверджуються Мінфіном. Затверджені форми плану використання бюджетних коштів і помісячного плану використання бюджетних коштів можуть бути доповнені іншими показниками.
{Абзац шостий пункту 2 із змінами, внесеними згідно з Постановами КМ № 103 від 22.01.2005, № 250 від 25.03.2009, № 37 від 24.01.2011; в редакції Постанови КМ № 391 від 07.06.2017}
Розрахунки, які обґрунтовують показники видатків бюджету або надання кредитів з бюджету, що включаються до кошторису, є невід'ємною частиною кошторису. Розпорядники бюджетних коштів нижчого рівня (далі - розпорядники нижчого рівня) погоджують форму розрахунків з головним розпорядником бюджетних коштів (далі - головний розпорядник).
{Пункт 2 доповнено абзацом згідно з Постановою КМ № 37 від 24.01.2011; із змінами, внесеними згідно з Постановою КМ № 1192 від 17.11.2021}
{Пункт 2 в редакції Постанови КМ № 549 від 29.04.2004; із змінами, внесеними згідно з Постановою КМ № 63 від 24.01.2007}
3. Установа незалежно від того, чи веде вона бухгалтерський облік самостійно, чи обслуговується централізованою бухгалтерією, для забезпечення своєї діяльності складає кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, зведення показників спеціального фонду кошторису за кожною виконуваною нею бюджетною програмою, а заклади фахової передвищої та вищої освіти, наукові установи та заклади охорони здоров'я також плани використання бюджетних коштів та помісячні плани використання бюджетних коштів.
{Абзац перший пункту 3 із змінами, внесеними згідно з Постановами КМ № 217 від 21.03.2012, № 391 від 07.06.2017, № 1192 від 17.11.2021}
Кошториси не складаються за бюджетними програмами, призначення за якими встановлюються законом про Державний бюджет України за загальнодержавними видатками та кредитуванням бюджету та рішенням відповідної ради про затвердження місцевого бюджету у частині міжбюджетних трансфертів, здійснення передачі бюджетних призначень головним розпорядникам і бюджетних програм щодо виконання державою (Автономною Республікою Крим, обласною радою чи міською територіальною громадою) гарантійних зобов'язань за кредитами, залученими під державні (місцеві) гарантії, мобілізаційної підготовки галузей національної економіки, резервного фонду місцевих бюджетів, а також за бюджетними програмами щодо виплати пенсій, надбавок та підвищень до пенсій, призначених за різними пенсійними програмами.
{Пункт 3 доповнено абзацом згідно із Постановою КМ № 103 від 22.01.2005; із змінами, внесеними згідно з Постановою КМ № 154 від 15.02.2006; в редакції Постанови КМ № 63 від 24.01.2007; із змінами, внесеними згідно з Постановою КМ № 250 від 25.03.2009; в редакції Постанови КМ № 37 від 24.01.2011; із змінами, внесеними згідно з Постановами КМ № 618 від 10.07.2019, № 1192 від 17.11.2021}
{Пункт 3 із змінами, внесеними згідно з Постановами КМ № 549 від 29.04.2004, № 103 від 22.01.2005}
4. Зведені кошториси, зведені плани асигнувань загального фонду бюджету, зведені плани надання кредитів із загального фонду бюджету, зведені плани спеціального фонду та зведення показників спеціального фонду - це зведення показників кошторисів з урахуванням бюджетних асигнувань одержувачів бюджетних коштів (далі - одержувачі), планів асигнувань загального фонду бюджету, планів надання кредитів із загального фонду бюджету, планів спеціального фонду та зведення показників спеціального фонду кошторису розпорядників нижчого рівня, що складаються головним розпорядником для подання Мінфіну, Міністерству фінансів Автономної Республіки Крим, місцевим фінансовим органам.
{Абзац перший пункту 4 із змінами, внесеними згідно з Постановами КМ № 211 від 24.02.2003, № 549 від 29.04.2004; в редакції Постанови КМ № 1192 від 17.11.2021}
Зведені кошториси не затверджуються.
Зведені плани використання бюджетних коштів і зведені помісячні плани використання бюджетних коштів - це зведення показників планів використання бюджетних коштів та помісячних планів використання бюджетних коштів закладів фахової передвищої та вищої освіти, наукових установ та закладів охорони здоров'я - розпорядників нижчого рівня, що складаються головним розпорядником, через якого вони отримують бюджетні призначення, для подання цих показників Мінфіну, Міністерству фінансів Автономної Республіки Крим, місцевим фінансовим органам.
{Пункт 4 доповнено абзацом згідно з Постановою КМ № 103 від 22.01.2005; із змінами, внесеними згідно з Постановою КМ № 1192 від 17.11.2021}
{Пункт 4 із змінами, внесеними згідно з Постановою КМ № 37 від 24.01.2011}
5. Установам можуть виділятися бюджетні кошти тільки за наявності затверджених та погоджених у випадках, передбачених цим Порядком, кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, а закладам фахової передвищої та вищої освіти, науковим установам та закладам охорони здоров'я також за наявності затверджених та погоджених у випадках, передбачених цим Порядком, планів використання бюджетних коштів і помісячних планів використання бюджетних коштів.
{Абзац перший пункту 5 із змінами, внесеними згідно з Постановами КМ № 103 від 22.01.2005, № 1192 від 17.11.2021}
Установи мають право брати бюджетні зобов'язання та здійснювати платежі в межах бюджетних асигнувань, установлених затвердженими та погодженими у випадках, передбачених цим Порядком, кошторисами, планами асигнувань загального фонду бюджету, планами надання кредитів із загального фонду бюджету, планами спеціального фонду, а заклади фахової передвищої та вищої освіти, наукові установи та заклади охорони здоров'я також установлених затвердженими та погодженими у випадках, передбачених цим Порядком, планами використання бюджетних коштів і помісячними планами використання бюджетних коштів.
{Абзац другий пункту 5 із змінами, внесеними згідно з Постановами КМ № 103 від 22.01.2005, № 414 від 27.05.2020, № 1192 від 17.11.2021}
{Абзац третій пункту 5 виключено на підставі Постанови КМ № 391 від 07.06.2017}
{Пункт 5 із змінами, внесеними згідно з Постановою КМ № 549 від 29.04.2004}
6. Для здійснення програм та заходів, які проводяться за рахунок коштів бюджету, бюджетні асигнування надаються розпорядникам бюджетних коштів (далі - розпорядники).
{Абзац перший пункту 6 із змінами, внесеними згідно з Постановою КМ № 391 від 07.06.2017}
{Абзац другий пункту 6 виключено на підставі Постанови КМ № 391 від 07.06.2017}
7. За обсягом наданих повноважень розпорядники поділяються на головних розпорядників та розпорядників нижчого рівня. Головний розпорядник за бюджетними програмами, виконання яких забезпечується його апаратом, та/або розпорядник нижчого рівня, який забезпечує виконання бюджетних програм у системі головного розпорядника, може бути відповідальним виконавцем бюджетних програм (далі - відповідальний виконавець).
{Абзац перший пункту 7 із змінами, внесеними згідно з Постановами КМ № 391 від 07.06.2017, № 618 від 10.07.2019; в редакції Постанови КМ № 1192 від 17.11.2021}
{Абзац другий пункту 7 виключено на підставі Постанови КМ № 391 від 07.06.2017}
Розпорядник нижчого рівня - розпорядник, який у своїй діяльності підпорядкований відповідному головному розпоряднику та (або) діяльність якого координується через нього.
{Абзац третій пункту 7 із змінами, внесеними згідно з Постановами КМ № 37 від 24.01.2011, № 1192 від 17.11.2021}
Відповідальні виконавці, розпорядники нижчого рівня, до сфери управління яких належать інші розпорядники нижчого рівня (одержувачі), а також відокремлені структурні підрозділи розпорядників (одержувачів), що не мають статусу юридичної особи, в процесі складання, розгляду, затвердження та виконання кошторисів застосовують положення цього Порядку, визначені для головних розпорядників.
{Абзац четвертий пункту 7 із змінами, внесеними згідно з Постановами КМ № 391 від 07.06.2017, № 618 від 10.07.2019, № 1192 від 17.11.2021}
Відокремлені структурні підрозділи розпорядника (одержувача), що не мають статусу юридичної особи, відомості щодо яких внесені до Єдиного державного реєстру юридичних осіб, фізичних осіб - підприємців та громадських формувань у порядку, визначеному законодавством, застосовують положення цього Порядку, визначені для розпорядника нижчого рівня (одержувача).
{Пункт 7 доповнено абзацом згідно з Постановою КМ № 618 від 10.07.2019; із змінами, внесеними згідно з Постановами КМ № 414 від 27.05.2020, № 1192 від 17.11.2021}
{Пункт 8 виключено на підставі Постанови КМ № 391 від 07.06.2017}
9. Одержувач використовує бюджетні кошти відповідно до вимог бюджетного законодавства на підставі плану використання бюджетних коштів, що містить розподіл бюджетних асигнувань.
{Абзац перший пункту 9 в редакції Постанови КМ № 37 від 24.01.2011; із змінами, внесеними згідно з Постановою КМ № 391 від 07.06.2017; в редакції Постанови КМ № 618 від 10.07.2019; із змінами, внесеними згідно з Постановою КМ № 1192 від 17.11.2021}
{Абзац другий пункту 9 виключено на підставі Постанови КМ № 103 від 22.01.2005}
Критеріями визначення одержувача для здійснення заходів бюджетної програми є:
{Пункт 9 доповнено абзацом згідно з Постановою КМ № 37 від 24.01.2011}
досвід роботи за відповідним профілем не менше двох років та наявність відповідної кваліфікації з урахуванням напряму чи заходу бюджетної програми;
{Пункт 9 доповнено абзацом згідно з Постановою КМ № 37 від 24.01.2011}
виробничий потенціал і показники виробничої діяльності, науково-технічної бази (у разі потреби);
{Пункт 9 доповнено абзацом згідно з Постановою КМ № 37 від 24.01.2011}
наявність бездефіцитного фінансового плану на поточний рік, фінансово-економічного розрахунку (обґрунтування) здійснення заходів бюджетної програми;
{Пункт 9 доповнено абзацом згідно з Постановою КМ № 37 від 24.01.2011}
незбиткова діяльність одержувача за останні два роки, відсутність простроченої заборгованості за наданими банками кредитами;
{Пункт 9 доповнено абзацом згідно з Постановою КМ № 37 від 24.01.2011}
співвідношення вартості робіт, послуг та їх якості;
{Пункт 9 доповнено абзацом згідно з Постановою КМ № 37 від 24.01.2011}
застосування договірних умов.
{Пункт 9 доповнено абзацом згідно з Постановою КМ № 37 від 24.01.2011}
Критерії визначення одержувача можуть не застосовуватися до комунальних підприємств, яким надається фінансова підтримка для стабілізації фінансового стану підприємства.
{Пункт 9 доповнено новим абзацом згідно з Постановою КМ № 1192 від 17.11.2021}
У разі отримання бюджетних коштів одержувачем платежі здійснюються з рахунка, відкритого в установленому порядку в органах Казначейства, якщо інше не передбачено законодавством.
{Пункт 9 доповнено абзацом згідно з Постановою КМ № 37 від 24.01.2011; із змінами, внесеними згідно з Постановою КМ № 391 від 07.06.2017}
Одержувачем не може бути суб'єкт господарювання, громадська чи інша організація, яку визнано в установленому порядку банкрутом, стосовно якої порушено справу про банкрутство чи яка перебуває в стадії ліквідації, крім вугледобувних підприємств, щодо яких введено процедуру розпорядження майном.
{Пункт 9 доповнено абзацом згідно з Постановою КМ № 37 від 24.01.2011; із змінами, внесеними згідно з Постановою КМ № 454 від 26.06.2013}
{Абзац пункту 9 виключено на підставі Постанови КМ № 618 від 10.07.2019}
Загальні вимоги до складання проектів кошторисів
{Назва розділу в редакції Постанови КМ № 1192 від 17.11.2021}
10. Головні розпорядники забезпечують організацію та координацію роботи відповідальних виконавців, розпорядників нижчого рівня із складання проектів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів та помісячних планів використання бюджетних коштів на плановий бюджетний період та складання таких документів за бюджетними програмами, що виконуються безпосередньо головними розпорядниками.
{Пункт 10 із змінами, внесеними згідно з Постановами КМ № 549 від 29.04.2004, № 37 від 24.01.2011; в редакції Постанови КМ № 1192 від 17.11.2021}
11. Головні розпорядники, керуючися відповідними методичними вказівками Мінфіну, Міністерства фінансів Автономної Республіки Крим, місцевих фінансових органів щодо складання розпису відповідного бюджету, доводять відповідальним виконавцям, розпорядникам нижчого рівня вказівки щодо складання проектів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів та помісячних планів використання бюджетних коштів, термінів їх подання і показники, які необхідні для визначення обсягів видатків бюджету та надання кредитів з бюджету.
{Пункт 11 в редакції Постанови КМ № 1192 від 17.11.2021}
12. Розпорядники під час складання проектів кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів та помісячних планів використання бюджетних коштів забезпечують дотримання принципів, на яких ґрунтується бюджетна система, а також дотримання вимог законодавства під час проведення розрахунків до кошторису, розподілу видатків бюджету та надання кредитів з бюджету відповідно до економічної класифікації видатків бюджету та класифікації кредитування бюджету, визначення показників надходжень бюджету в частині доходів, фінансування або повернення кредитів, додержання тарифних ставок (посадових окладів), норм, цін, лімітів, а також інших показників відповідно до законодавства.
{Пункт 12 із змінами, внесеними згідно з Постановами КМ № 549 від 29.04.2004, № 217 від 21.03.2012; в редакції Постанови КМ № 1192 від 17.11.2021}
13. Визначення обсягів видатків в проектах кошторисів, планів асигнувань загального фонду бюджету, планів спеціального фонду, зведення показників спеціального фонду кошторису, планів використання бюджетних коштів та помісячних планів використання бюджетних коштів здійснюється з урахуванням, зокрема:
нормативно-правових актів, що регулюють діяльність головного розпорядника у відповідній галузі (сфері діяльності), у тому числі надання послуг, гарантованих державою, та інших послуг, що надаються фізичним та юридичним особам (публічних послуг);
зобов'язань, передбачених договорами (контрактами);
періодичності виконання окремих бюджетних програм, а також окремих заходів, що здійснюються в межах бюджетних програм;
цін і тарифів на відповідні товари (роботи, послуги), закупівлю яких передбачається здійснювати у межах бюджетної програми.
{Пункт 13 в редакції Постанови КМ № 1192 від 17.11.2021}
14. Проекти кошторисів складаються усіма установами на плановий бюджетний період, якщо такі установи функціонували до початку бюджетного періоду, на який плануються видатки бюджету та/або надання кредитів з бюджету. У разі коли установи утворені не з початку поточного бюджетного періоду, кошториси складаються і затверджуються для кожної установи з часу її утворення до кінця бюджетного періоду в загальному порядку. Кошториси установ, які протягом бюджетного періоду реорганізовані або підпорядкування яких змінено згідно із законодавством, складаються і затверджуються в загальному порядку, в тому числі за новим підпорядкуванням.
{Пункт 14 із змінами, внесеними згідно з Постановами КМ № 549 від 29.04.2004, № 618 від 10.07.2019; в редакції Постанови КМ № 1192 від 17.11.2021}
15. У частині надходжень проектів кошторисів зазначаються планові обсяги, які передбачається спрямувати на здійснення видатків бюджету та надання кредитів з бюджету із загального та спеціального фондів проектів відповідних бюджетів.
{Пункт 15 в редакції Постанов КМ № 211 від 24.02.2003, № 549 від 29.04.2004}
16. У процесі складання та затвердження проектів кошторисів залишки бюджетних коштів за спеціальним фондом кошторисів не плануються.
{Пункт 16 із змінами, внесеними згідно з Постановою КМ № 37 від 24.01.2011}
17. Обсяги надходжень до спеціального фонду проекту кошторису визначаються на підставі розрахунків, які складаються за кожним джерелом доходів та/або фінансування бюджету чи повернення кредитів до бюджету, що плануються на наступний бюджетний період.
{Пункт 17 в редакції Постанови КМ № 1192 від 17.11.2021}
18. Формування спеціального фонду проекту кошторису в частині власних надходжень бюджетних установ (далі - власні надходження) здійснюється за групами та підгрупами, визначеними Бюджетним кодексом України.
{Пункт 18 в редакції Постанов КМ № 618 від 10.07.2019, № 1192 від 17.11.2021}
19. Спеціальний фонд проекту кошторису передбачає складення зведення показників спеціального фонду кошторису за всіма джерелами надходження коштів до цього фонду та відповідними напрямами їх використання.
{Абзац перший пункту 19 із змінами, внесеними згідно з Постановою КМ № 391 від 07.06.2017}
Розподіл видатків бюджету та надання кредитів з бюджету спеціального фонду проекту кошторису проводиться виключно в межах і за рахунок відповідних надходжень, запланованих на цю мету в зазначеному фонді.
{Абзац другий пункту 19 із змінами, внесеними згідно з Постановою КМ № 549 від 29.04.2004}
Відповідальність за виникнення заборгованості, що склалася за видатками спеціального фонду, несе виключно розпорядник, з вини якого вона утворилась.
20. Під час визначення обсягів видатків бюджету та/або надання кредитів з бюджету розпорядників нижчого рівня головні розпорядники повинні враховувати об'єктивну потребу в коштах кожної установи, виходячи з її основних виробничих показників і контингентів, які встановлюються для установ (кількість класів, учнів у школах, ліжок у лікарнях, дітей у дошкільних закладах тощо), обсягу виконуваної роботи, штатної чисельності, необхідності здійснення видатків на охорону праці, погашення дебіторської і кредиторської заборгованості та реалізації окремих програм і намічених заходів щодо скорочення витрат у плановому бюджетному періоді.
{Абзац перший пункту 20 із змінами, внесеними згідно з Постановами КМ № 211 від 24.02.2003, № 549 від 29.04.2004, № 414 від 27.05.2020, № 1192 від 17.11.2021}
Обов'язковим є виконання вимоги щодо першочергового забезпечення бюджетними коштами видатків на оплату праці з нарахуваннями, виплату стипендії, а також на оплату комунальних послуг та енергоносіїв. Під час визначення обсягів видатків у проекті кошторису установи повинен забезпечуватися режим економії коштів і матеріальних цінностей. До кошторисів можуть включатися тільки видатки, передбачені законодавством, необхідність яких обумовлена характером діяльності установи. При цьому видатки на заробітну плату з коштів спеціального фонду обчислюються залежно від обсягу діяльності, що провадиться за рахунок цих коштів, із застосуванням встановлених законодавством норм, які використовуються установами аналогічного профілю.
{Абзац другий пункту 20 із змінами, внесеними згідно з Постановами КМ № 37 від 24.01.2011, № 618 від 10.07.2019, № 1192 від 17.11.2021}
Мінфін має право визначати на кожний рік порядок врахування у кошторисах обсягів заборгованості, яка виникла внаслідок непогашення бюджетних зобов'язань установ.
{Абзац третій пункту 20 в редакції Постанови КМ № 211 від 24.02.2003}
21. Бюджетні асигнування на централізовані заходи, які здійснюються головними розпорядниками, включаються до кошторисів тільки у разі, коли проведення таких заходів за рахунок коштів бюджету не суперечить законодавству.
{Абзац перший пункту 21 із змінами, внесеними згідно з Постановою КМ № 37 від 24.01.2011}
До централізованих заходів належать заходи з організації та здійснення безпосередньо апаратом головного розпорядника або апаратом уповноваженого ним розпорядника нижчого рівня або уповноваженою ним установою закупівель товарів, робіт і послуг у рамках реалізації затверджених у встановленому порядку державних цільових програм, а також загальнодержавних заходів програмного характеру з метою забезпечення відповідними товарами, роботами, послугами закладів та установ системи головного розпорядника та/або співвиконавців відповідних державних цільових програм.
{Пункт 21 доповнено абзацом згідно з Постановою КМ № 211 від 24.02.2003; із змінами, внесеними згідно з Постановою КМ № 1607 від 30.11.2004}
До кошторисів можуть включатися бюджетні асигнування на закупівлі товарів і послуг, що здійснюються безпосередньо апаратом головного розпорядника або уповноваженою ним централізованою закупівельною організацією відповідно до законодавства, з метою централізованого забезпечення товарами та послугами установ системи головного розпорядника.
{Пункт 21 доповнено абзацом згідно з Постановою КМ № 618 від 10.07.2019}
22. Показники видатків бюджету та надання кредитів з бюджету, що включаються до проекту кошторису, повинні бути обґрунтовані відповідними розрахунками за кожним кодом економічної класифікації видатків бюджету або класифікації кредитування бюджету і деталізовані за видами та кількістю товарів (робіт, послуг) із зазначенням вартості за одиницю.
{Пункт 22 в редакції Постанови КМ № 549 від 29.04.2004; із змінами, внесеними згідно з Постановами КМ № 103 від 22.01.2005, № 391 від 07.06.2017}
23. Видатки спеціального фонду кошторису за рахунок власних надходжень плануються у такій послідовності: за встановленими напрямами використання, на погашення заборгованості установи з бюджетних зобов'язань за спеціальним та загальним фондом кошторису та на проведення заходів, пов'язаних з виконанням основних функцій, які не забезпечені (або частково забезпечені) видатками загального фонду.
При цьому розпорядник здійснює коригування обсягів узятих бюджетних зобов'язань за загальним фондом кошторису для проведення видатків за цими зобов'язаннями із спеціального фонду кошторису відповідно до бюджетного законодавства.
{Абзац другий пункту 23 із змінами, внесеними згідно з Постановою КМ № 1192 від 17.11.2021}
{Пункт 23 в редакції Постанови КМ № 211 від 24.02.2003}
24. Кошториси та штатні розписи установ, які належать до сфери управління МЗС і специфіка діяльності яких пов'язана з функціонуванням за кордоном, можуть складатися за окремим порядком, погодженим з Мінфіном.
{Пункт 25 виключено на підставі Постанови КМ № 1192 від 17.11.2021}
Порядок розгляду і затвердження кошторисів
26. У двотижневий строк з дня прийняття закону про Державний бюджет України, відповідного рішення Верховної Ради Автономної Республіки Крим, місцевих рад Мінфін, Міністерство фінансів Автономної Республіки Крим, місцеві фінансові органи доводять до головних розпорядників лімітні довідки про бюджетні асигнування та кредитування (далі - лімітна довідка).
{Пункт 26 із змінами, внесеними згідно з Постановами КМ № 37 від 24.01.2011, № 618 від 10.07.2019}
27. Лімітна довідка - це документ, який містить затверджені бюджетні призначення (встановлені бюджетні асигнування) та їх помісячний розподіл, а також інші показники, що згідно із законодавством повинні бути визначені на основі нормативів, і видається відповідно Мінфіном, Міністерством фінансів Автономної Республіки Крим, місцевим фінансовим органом, головним розпорядником. Лімітна довідка доводиться Мінфіном, Міністерством фінансів Автономної Республіки Крим, місцевим фінансовим органом до відповідного головного розпорядника. Головний розпорядник доводить показники лімітної довідки до відповідальних виконавців, розпорядників нижчого рівня для складання кошторисів і планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів.
{Абзац перший пункту 27 із змінами, внесеними згідно з Постановами КМ № 103 від 22.01.2005, № 391 від 07.06.2017, № 618 від 10.07.2019, № 1192 від 17.11.2021}
Форма лімітної довідки затверджується Мінфіном.
{Пункт 27 із змінами, внесеними згідно з Постановою КМ № 549 від 29.04.2004}
28. Відповідальні виконавці подають головному розпоряднику зведені кошториси та зведені плани асигнувань загального фонду бюджету, зведені плани надання кредитів із загального фонду та зведені плани спеціального фонду, зведення показників спеціального фонду, зведені плани використання бюджетних коштів (крім планів використання бюджетних коштів одержувачів) і зведені помісячні плани використання бюджетних коштів за кожною бюджетною програмою, за виконання якої вони відповідають.
{Абзац перший пункту 28 із змінами, внесеними згідно з Постановами КМ № 549 від 29.04.2004, № 103 від 22.01.2005; в редакції Постанови КМ № 37 від 24.01.2011; із змінами, внесеними згідно з Постановою КМ № 391 від 07.06.2017; в редакції Постанови КМ № 1192 від 17.11.2021}
Бюджетні асигнування одержувачів та установ, які не створені на початок бюджетного періоду, враховуються відповідальними виконавцями, розпорядниками нижчого рівня в показниках зведеного кошторису, зведеного плану асигнувань загального фонду, зведеного плану спеціального фонду та в зведенні показників спеціального фонду.
{Абзац пункту 28 в редакції Постанови КМ № 1192 від 17.11.2021}
Відповідальні виконавці, розпорядники нижчого рівня складають кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, зведення показників спеціального фонду кошторису, плани використання бюджетних коштів, помісячні плани використання бюджетних коштів, засвідчують підписами керівника установи та керівника її фінансового підрозділу або бухгалтерської служби і подають їх відповідальним виконавцям або головним розпорядникам для складання зведених кошторисів, зведених планів асигнувань загального фонду бюджету, зведених планів надання кредитів із загального фонду бюджету та зведених планів спеціального фонду, зведення показників спеціального фонду, а також зведених планів використання бюджетних коштів (крім планів використання бюджетних коштів одержувачів) і зведених помісячних планів використання бюджетних коштів.
{Абзац пункту 28 в редакції Постанови КМ № 1192 від 17.11.2021}
Розпорядники розрахункові обсяги витрат приводять у відповідність з бюджетними асигнуваннями та іншими показниками, що доведені лімітними довідками. Для цього чисельність працівників установи, що пропонується до затвердження за штатним розписом, та інші витрати повинні бути приведені у відповідність з обсягами бюджетних асигнувань таким чином, щоб забезпечити виконання покладених на установу функцій.
{Абзац пункту 28 із змінами, внесеними згідно з Постановами КМ № 414 від 27.05.2020, № 1192 від 17.11.2021}
Форма штатного розпису (типового штатного розпису) установи затверджується Мінфіном. У разі потреби міністерства та інші центральні органи виконавчої влади за погодженням з Мінфіном можуть установлювати форму штатного розпису для відповідної галузі. Штатний розпис установ затверджується у порядку, визначеному відповідним міністерством, іншим центральним органом виконавчої влади, якщо інше не передбачено законом.
{Абзац пункту 28 із змінами, внесеними згідно з Постановами КМ № 154 від 15.02.2006, № 63 від 24.01.2007, № 1192 від 17.11.2021}
29. Головні розпорядники під час розгляду отриманих кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів перевіряють:
дотримання вимог законодавства, а також вказівок щодо складання кошторисів на плановий бюджетний період;
дотримання режиму економії, включення до кошторисів бюджетних асигнувань, зумовлених характером діяльності установи;
дотримання доведених у лімітних довідках річних обсягів бюджетних асигнувань та їх помісячного розподілу з урахуванням строків проведення окремих заходів і можливості здійснення відповідних видатків бюджету та надання кредитів з бюджету протягом бюджетного періоду;
підтвердження показників розрахунками та економічними обґрунтуваннями.
{Пункт 29 із змінами, внесеними згідно з Постановою КМ № 549 від 29.04.2004; в редакції Постанови КМ № 1192 від 17.11.2021}
30. Головні розпорядники після одержання лімітних довідок подають Мінфіну, Міністерству фінансів Автономної Республіки Крим, місцевим фінансовим органам зведені кошториси, зведені плани асигнувань загального фонду бюджету, зведені плани надання кредитів із загального фонду бюджету, зведені плани спеціального фонду, а головні розпорядники коштів, через які отримують бюджетні призначення розпорядники - заклади фахової передвищої та вищої освіти, наукові установи та заклади охорони здоров'я, - також зведені плани використання бюджетних коштів і зведені помісячні плани використання бюджетних коштів для складання і затвердження згідно з бюджетними призначеннями, встановленими у відповідному бюджеті для загального і спеціального фонду в розрізі головних розпорядників, розпису відповідного бюджету, до якого входять:
{Абзац перший пункту 30 із змінами, внесеними згідно з Постановами КМ № 103 від 22.01.2005, № 37 від 24.01.2011; в редакції Постанови КМ № 1192 від 17.11.2021}
річний розпис асигнувань (за винятком надання кредитів з бюджету) відповідного бюджету за повною економічною класифікацією видатків бюджету, що відповідає зведеним показникам усіх кошторисів;
річний розпис повернення кредитів до відповідного бюджету та надання кредитів з відповідного бюджету за класифікацією кредитування бюджету, що відповідає зведеним показникам усіх кошторисів;
річний розпис витрат спеціального фонду з розподілом за видами надходжень за відповідними розділами бюджетної класифікації, що відповідає зведеним показникам усіх кошторисів;
помісячний розпис асигнувань загального фонду відповідного бюджету та помісячний розпис спеціального фонду державного бюджету (за винятком власних надходжень бюджетних установ та відповідних видатків) за скороченою економічною класифікацією видатків бюджету та за класифікацією кредитування бюджету, що відповідають зведеним показникам усіх планів асигнувань загального фонду бюджету та планів спеціального фонду;
помісячний розпис повернення кредитів до загального фонду відповідного бюджету та помісячний розпис надання кредитів із загального фонду відповідного бюджету за класифікацією кредитування бюджету, що відповідають зведеним показникам усіх планів надання кредитів із загального фонду бюджету.
Зведені кошториси та зведені плани асигнувань загального фонду бюджету, зведені плани надання кредитів із загального фонду бюджету, зведені плани спеціального фонду, зведені плани використання бюджетних коштів (крім планів використання бюджетних коштів одержувачів), зведені помісячні плани використання бюджетних коштів повинні відповідати отриманим лімітним довідкам.
{Абзац сьомий пункту 30 із змінами, внесеними згідно з Постановою КМ № 103 від 22.01.2005; в редакції Постанови КМ № 1192 від 17.11.2021}
Після затвердження розписів державного та місцевих бюджетів показники зведених кошторисів та інших зведених планових документів у разі необхідності приводяться головними розпорядниками у відповідність з показниками розпису відповідного бюджету.
{Пункт 30 доповнено абзацом згідно з Постановою КМ № 1192 від 17.11.2021}
{Пункт 30 в редакції Постанови КМ № 549 від 29.04.2004}
31. Мінфін надсилає Казначейству для реєстрації, обліку та виконання затверджений розпис державного бюджету.
Казначейство протягом трьох робочих днів після затвердження зазначеного розпису доводить до головних розпорядників витяги з розпису.
{Абзац другий пункту 31 в редакції Постанови КМ № 1192 від 17.11.2021}
Показники витягів з розпису є підставою для затвердження в установленому порядку:
{Абзац пункту 31 в редакції Постанови КМ № 1192 від 17.11.2021}
кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів і помісячних планів використання бюджетних коштів - усіма розпорядниками;
{Абзац пункту 31 із змінами, внесеними згідно з Постановою КМ № 103 від 22.01.2005}
планів використання бюджетних коштів - одержувачами.
Мінфін надсилає для реєстрації, обліку та виконання помісячний розподіл міжбюджетних трансфертів за кодами бюджетів за відповідними місцевими бюджетами згідно із затвердженим розписом державного бюджету Казначейству. Органи Казначейства доводять витяги з розпису до відома Міністерства фінансів Автономної Республіки Крим і відповідних місцевих фінансових органів.
{Абзац пункту 31 в редакції Постанови КМ № 37 від 24.01.2011; із змінами, внесеними згідно з Постановою КМ № 391 від 07.06.2017; в редакції Постанови КМ № 414 від 27.05.2020}
Зазначений розподіл є підставою для перерахування Казначейством таких трансфертів з державного бюджету до відповідного місцевого бюджету та враховується під час складання помісячного розпису асигнувань загального фонду відповідного місцевого бюджету.
{Абзац пункту 31 в редакції Постанови КМ № 37 від 24.01.2011; із змінами, внесеними згідно з Постановою КМ № 414 від 27.05.2020}
Міністерство фінансів Автономної Республіки Крим, місцеві фінансові органи доводять до відповідних органів Казначейства затверджені розписи відповідних місцевих бюджетів, а до головних розпорядників - витяги із зазначених розписів, які є підставою для затвердження в установленому порядку кошторисів, планів асигнувань загального фонду бюджету, планів надання кредитів із загального фонду бюджету - розпорядниками, планів використання бюджетних коштів - одержувачами.
Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, помісячні плани використання бюджетних коштів та плани використання бюджетних коштів повинні бути затверджені протягом 30 календарних днів після затвердження розписів відповідних бюджетів.
{Абзац пункту 31 із змінами, внесеними згідно з Постановою КМ № 103 від 22.01.2005}
{Пункт 31 в редакції Постанови КМ № 549 від 29.04.2004}
32. Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів (крім планів використання бюджетних коштів одержувачів), помісячні плани використання бюджетних коштів і штатні розписи затверджуються керівником установи вищого рівня, за винятком випадків, зазначених у пункті 33 цього Порядку (якщо законодавством не встановлено інший порядок затвердження).
{Пункт 32 із змінами, внесеними згідно з Постановами КМ № 549 від 29.04.2004, № 103 від 22.01.2005, № 414 від 27.05.2020, № 1192 від 17.11.2021}
33. Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду і штатні розписи окремих установ затверджуються, якщо законом не встановлено інший порядок затвердження:
{Абзац перший пункту 33 із змінами, внесеними згідно з Постановою КМ № 414 від 27.05.2020}
1) Секретаріату Кабінету Міністрів України - Державним секретарем Кабінету Міністрів України за погодженням з Мінфіном у межах бюджетних асигнувань, передбачених для забезпечення діяльності Секретаріату Кабінету Міністрів України;
{Пункт 33 доповнено підпунктом 1 згідно з Постановою КМ № 211 від 24.02.2003; із змінами, внесеними згідно з Постановою КМ № 1106 від 17.07.2003; в редакції Постанови КМ № 217 від 21.03.2012; із змінами, внесеними згідно з Постановами КМ № 477 від 27.08.2014, № 331 від 11.05.2016}
2) міністерств за бюджетною програмою “Керівництво та управління” - державним секретарем міністерства за погодженням з Мінфіном, за іншими бюджетними програмами, що виконуються безпосередньо апаратом міністерства, - керівником міністерства; територіальних органів міністерства - державним секретарем міністерства;
{Підпункт 2 пункту 33 в редакції Постанови КМ № 217 від 21.03.2012; із змінами, внесеними згідно з Постановою КМ № 331 від 11.05.2016}
21) інших центральних органів виконавчої влади за бюджетною програмою “Керівництво та управління” - їх керівниками за погодженням з Мінфіном, за іншими бюджетними програмами, що виконуються безпосередньо апаратом центрального органу виконавчої влади, - керівником центрального органу виконавчої влади; територіальних органів центрального органу виконавчої влади - керівником центрального органу виконавчої влади;
{Пункт 33 доповнено підпунктом 21 згідно з Постановою КМ № 217 від 21.03.2012}
3) обласних, Київської та Севастопольської міських держадміністрацій - головами відповідних держадміністрацій;
{Підпункт 3 пункту 33 із змінами, внесеними згідно з Постановою КМ № 618 від 10.07.2019}
{Підпункт 4 пункту 33 виключено на підставі Постанови КМ № 618 від 10.07.2019}
{Підпункт 5 пункту 33 виключено на підставі Постанови КМ № 618 від 10.07.2019}
6) Президій національних академій наук за бюджетними програмами "Наукова і організаційна діяльність президії" - їх керівниками за погодженням з Мінфіном; за іншими бюджетними програмами, що виконуються безпосередньо апаратом цих установ, - їх керівниками;
{Підпункт 6 пункту 33 із змінами, внесеними згідно з Постановами КМ № 211 від 24.02.2003, № 391 від 07.06.2017}
{Підпункт 7 пункту 33 виключено на підставі Постанови КМ № 391 від 07.06.2017}
71) бюджетних установ, що утримуються за рахунок бюджетів сільських, селищних, міських територіальних громад, бюджетів районів у містах (у разі утворення районних у місті рад), - міськими, сільськими, селищними головами відповідних територіальних громад або керівниками відповідних виконавчих органів сільських, селищних, міських рад (районних у місті рад);
{Пункт 33 доповнено підпунктом 71 згідно з Постановою КМ № 63 від 24.01.2007; в редакції Постанов КМ № 37 від 24.01.2011, № 391 від 07.06.2017, № 1192 від 17.11.2021}
{Підпункт 8 пункту 33 виключено на підставі Постанови КМ № 103 від 22.01.2005}
9) бюджетних установ, залучених до вирішення завдань, пов'язаних із запровадженням і здійсненням заходів правового режиму воєнного стану, - їх керівниками у разі надання таких повноважень головним розпорядником.
{Пункт 33 доповнено новим абзацом згідно з Постановою КМ № 414 від 27.05.2020}
Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів, помісячні плани використання бюджетних коштів і штатні розписи національних закладів вищої освіти, яким безпосередньо встановлені призначення у державному бюджеті, затверджуються керівниками цих закладів за погодженням з головним розпорядником, якщо інше не передбачено законодавством.
{Пункт 33 доповнено абзацом згідно з Постановою КМ № 103 від 22.01.2005; із змінами, внесеними згідно з Постановою КМ № 618 від 10.07.2019}
Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів, помісячні плани використання бюджетних коштів і штатні розписи закладу фахової передвищої освіти, який є структурним підрозділом або відокремленим структурним підрозділом закладу вищої освіти, що не має статусу юридичної особи, підписуються керівником такого закладу, керівником його фінансового підрозділу або бухгалтерської служби, погоджуються керівником закладу вищої освіти та затверджуються головним розпорядником, якщо інше не передбачено законом.
{Пункт 33 доповнено абзацом згідно з Постановою КМ № 618 від 10.07.2019; в редакції Постанови КМ № 414 від 27.05.2020}
Погодження може здійснюватися із використанням системи електронної взаємодії органів виконавчої влади шляхом оформлення аркуша погодження із накладенням уповноваженою посадовою особою кваліфікованого електронного підпису.
{Пункт 33 доповнено новим абзацом згідно з Постановою КМ № 764 від 07.07.2022}
Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду і штатні розписи таких установ підписуються керівником фінансового підрозділу або бухгалтерської служби та затверджуються керівником установи, уповноваженої затверджувати такі документи, підпис якого скріплюється гербовою печаткою, із зазначенням дати.
{Пункт 33 доповнено абзацом згідно з Постановою КМ № 37 від 24.01.2011, із змінами, внесеними згідно з Постановою КМ № 217 від 21.03.2012}
Погодження з Мінфіном здійснюється із використанням системи електронної взаємодії органів виконавчої влади шляхом оформлення аркуша погодження із накладенням уповноваженою посадовою особою кваліфікованого електронного підпису.
{Пункт 33 доповнено абзацом згідно з Постановою КМ № 414 від 27.05.2020}
{Пункт 33 із змінами, внесеними згідно з Постановою КМ № 549 від 29.04.2004}
34. Плани використання бюджетних коштів одержувачів затверджуються їх керівниками за погодженням з розпорядниками, через яких вони отримують бюджетні кошти.
Погодження може здійснюватися із використанням системи електронної взаємодії органів виконавчої влади шляхом оформлення аркуша погодження із накладенням уповноваженою посадовою особою кваліфікованого електронного підпису.
{Пункт 34 доповнено абзацом згідно з Постановою КМ № 764 від 07.07.2022}
{Пункт 34 із змінами, внесеними згідно з Постановою КМ № 391 від 07.06.2017}
35. Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів і помісячні плани використання бюджетних коштів (для закладів фахової передвищої та вищої освіти, що утримуються за рахунок бюджетних коштів) і штатні розписи установ, які не мають установи вищого рівня, затверджуються райдержадміністраціями або виконавчими органами відповідних місцевих рад.
{Пункт 35 із змінами, внесеними згідно з Постановами КМ № 549 від 29.04.2004, № 103 від 22.01.2005, № 414 від 27.05.2020, № 1192 від 17.11.2021}
36. Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, передбачені на проведення централізованих заходів, затверджуються окремо на кожний захід керівниками міністерств, інших центральних органів виконавчої влади, держадміністрацій та виконавчих органів місцевих рад, що запланували зазначені заходи. Такі кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду можуть бути затверджені за загальним обсягом видатків бюджету та надання кредитів з бюджету.
{Абзац другий пункту 36 виключено на підставі Постанови КМ № 211 від 24.02.2003}
{Пункт 36 із змінами, внесеними згідно з Постановою КМ № 549 від 29.04.2004}
37. Кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, зведення показників спеціального фонду кошторису, плани використання бюджетних коштів (крім планів використання бюджетних коштів одержувачів), помісячні плани використання бюджетних коштів, а також розрахунки, які обґрунтовують показники видатків бюджету та надання кредитів з бюджету, що включаються до кошторису, підписуються керівником установи (централізованої бухгалтерії) та керівником її фінансового підрозділу або бухгалтерської служби.
{Абзац перший пункту 37 із змінами, внесеними згідно з Постановами КМ № 250 від 25.03.2009, № 217 від 21.03.2012, № 391 від 07.06.2017, № 1192 від 17.11.2021}
Одночасно з кошторисом затверджуються план асигнувань загального фонду бюджету, план надання кредитів із загального фонду бюджету, план спеціального фонду, план використання бюджетних коштів (крім плану використання бюджетних коштів одержувачів), помісячний план використання бюджетних коштів і штатний розпис установи, включаючи структурні підрозділи, які утримуються за рахунок власних надходжень. Зазначені документи, а також розрахунки, які обґрунтовують показники видатків бюджету та надання кредитів з бюджету, що включаються до кошторису, подаються у двох примірниках, один з яких повертається такій установі, а другий залишається в установі, керівник якої затвердив кошторис.
{Абзац другий пункту 37 із змінами, внесеними згідно з Постановами КМ № 250 від 25.03.2009, № 37 від 24.01.2011, № 1192 від 17.11.2021}
{Пункт 37 із змінами, внесеними згідно з Постановами КМ № 549 від 29.04.2004, № 103 від 22.01.2005}
38. Кошторис затверджується за загальним і спеціальним фондами на плановий бюджетний період без розподілу за періодами року в обсязі, який дорівнює сумі цих фондів.
{Абзац перший пункту 38 із змінами, внесеними згідно з Постановою КМ № 1192 від 17.11.2021}
Кошторис, плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів (крім планів використання бюджетних коштів одержувачів), помісячні плани використання бюджетних коштів і штатні розписи установ затверджуються керівником установи, уповноваженої затверджувати такі документи, підпис якого скріплюється гербовою печаткою, із зазначенням дати.
{Абзац другий пункту 38 із змінами, внесеними згідно з Постановою КМ № 103 від 22.01.2005}
{Пункт 38 із змінами, внесеними згідно з Постановою КМ № 549 від 29.04.2004}
39. У тижневий термін після затвердження штатних розписів головні розпорядники подають Мінфіну, Міністерству фінансів Автономної Республіки Крим, місцевим фінансовим органам зведені показники за мережею, штатними розписами і контингентами установ та одержувачів за формами, встановленими Мінфіном.
40. Апарат Верховної Ради України, Державне управління справами, Секретаріат Уповноваженого Верховної Ради України з прав людини, Рахункова палата, Центральна виборча комісія, Верховний Суд, Конституційний Суд України, Вища рада правосуддя, Вищий антикорупційний суд, Вищий суд з питань інтелектуальної власності, Офіс Генерального прокурора, Національне агентство з питань запобігання корупції та інші установи, яким затверджені бюджетні призначення і які відповідно до законодавства самостійно затверджують кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду і штатні розписи, у тритижневий термін після затвердження розпису державного бюджету подають Мінфіну затверджені кошториси, розрахунки до них, плани асигнувань загального фонду бюджету, плани надання кредитів із загального фонду бюджету, плани спеціального фонду і штатні розписи.
{Пункт 40 із змінами, внесеними згідно з Постановами КМ № 549 від 29.04.2004, № 37 від 24.01.2011, № 391 від 07.06.2017, № 618 від 10.07.2019, № 171 від 26.02.2020, № 394 від 21.04.2021, № 1192 від 17.11.2021}
41. Затвердження кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів, а також здійснення видатків бюджету та надання кредитів з бюджету у сумі, що перевищує встановлені бюджетні призначення, тягне за собою відповідальність згідно із законодавством.
{Пункт 41 із змінами, внесеними згідно з Постановами КМ № 549 від 29.04.2004, № 103 від 22.01.2005}
42. Мінфін, Держаудитслужба, Міністерство фінансів Автономної Республіки Крим, місцеві фінансові органи щороку у межах своєї компетенції після прийняття відповідних бюджетів перевіряють правильність складення, затвердження і внесення змін до кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів та складення зведення показників спеціального фонду кошторису.
{Абзац перший пункту 42 із змінами, внесеними згідно з Постановами КМ № 211 від 24.02.2003, № 103 від 22.01.2005, № 217 від 21.03.2012, № 391 від 07.06.2017, № 414 від 27.05.2020}
У разі виявлення за результатами перевірок завищених асигнувань Мінфін, Міністерство фінансів Автономної Республіки Крим, місцеві фінансові органи готують пропозиції щодо зменшення їх обсягів шляхом внесення у встановленому законодавством порядку змін до закону про Державний бюджет України (рішення про місцевий бюджет) або головні розпорядники подають Мінфіну, Міністерству фінансів Автономної Республіки Крим, місцевим фінансовим органам пропозиції щодо перерозподілу таких обсягів чи здійснюють перерозподіл між розпорядниками нижчого рівня в межах бюджетної програми на проведення інших пріоритетних заходів, що плануються розпорядниками, шляхом внесення змін у встановленому законодавством порядку до кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів.
{Абзаци другий і третій пункту 42 замінено абзацом згідно з Постановою КМ № 414 від 27.05.2020}
{Пункт 42 із змінами, внесеними згідно з Постановами КМ № 549 від 29.04.2004, № 37 від 24.01.2011}
Основні вимоги щодо виконання кошторису
43. Для здійснення контролю за відповідністю бюджетних асигнувань, визначених у кошторисах, планах асигнувань загального фонду бюджету, планах надання кредитів із загального фонду бюджету, планах спеціального фонду, зведенні показників спеціального фонду кошторису, планах використання бюджетних коштів, помісячних планах використання бюджетних коштів розпорядників бюджетним асигнуванням, затвердженим розписами відповідних бюджетів, органи Казначейства обліковують розподіли показників зведених кошторисів, зведених планів асигнувань загального фонду бюджету, зведених планів надання кредитів із загального фонду бюджету, зведених планів спеціального фонду, зведення показників спеціального фонду розпорядників у розрізі розпорядників нижчого рівня та одержувачів, показників планів використання бюджетних коштів, помісячних планів використання бюджетних коштів.
{Абзац перший пункту 43 в редакції Постанови КМ № 549 від 29.04.2004; із змінами, внесеними згідно з Постановою КМ № 103 від 22.01.2005; в редакції Постанови КМ № 37 від 24.01.2011; із змінами, внесеними згідно з Постановами КМ № 391 від 07.06.2017, № 1192 від 17.11.2021}
Розпорядники мають право провадити діяльність виключно в межах бюджетних асигнувань, затверджених кошторисами, планами асигнувань загального фонду бюджету, планами надання кредитів із загального фонду бюджету, планами спеціального фонду, а заклади фахової передвищої та вищої освіти, наукові установи та заклади охорони здоров'я також в межах бюджетних асигнувань, затверджених планами використання бюджетних коштів і помісячними планами використання бюджетних коштів, за наявності витягу, доведеного органом Казначейства, що підтверджує відповідність цих документів даним бухгалтерського обліку виконання державного та місцевих бюджетів органів Казначейства. З цією метою розпорядники, які отримали від органів Казначейства витяг, повинні подати цим органам розподіли показників зведених кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, а також зведених планів використання бюджетних коштів і зведених помісячних планів використання бюджетних коштів у розрізі розпорядників нижчого рівня та одержувачів. Зазначені показники обліковуються у відповідних органах Казначейства за місцем обслуговування розпорядників нижчого рівня та одержувачів.
{Абзац другий пункту 43 із змінами, внесеними згідно з Постановами КМ № 103 від 22.01.2005, № 37 від 24.01.2011, № 217 від 21.03.2012, № 391 від 07.06.2017}
Органи Казначейства здійснюють контроль за відповідністю розподілу показників зведених кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів даним бухгалтерського обліку виконання державного та місцевих бюджетів органів Казначейства.
{Абзац третій пункту 43 із змінами, внесеними згідно з Постановами КМ № 103 від 22.01.2005, № 217 від 21.03.2012, № 391 від 07.06.2017}
У разі невідповідності кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів витягу, отриманому від відповідних органів Казначейства, розпорядники повинні перезатвердити зазначені документи згідно з витягом.
{Абзац четвертий пункту 43 із змінами, внесеними згідно з Постановою КМ № 103 від 22.01.2005}
Розпорядники повинні затвердити у кошторисах обсяг коштів для проведення розрахунків за електричну і теплову енергію, водопостачання, водовідведення, природний газ, інші енергоносії, інші комунальні послуги та послуги зв'язку, які споживаються бюджетними установами, у повному обсязі в розрахунку на плановий бюджетний період з урахуванням коштів загального та спеціального фондів відповідно до статті 51 Бюджетного кодексу України та закону про Державний бюджет України. До кошторисів додаються детальні розрахунки за КЕКВ 2270 "Оплата комунальних послуг та енергоносіїв".
{Пункт 43 доповнено абзацом згідно з Постановою КМ № 63 від 24.01.2007; із змінами, внесеними згідно з Постановами КМ № 37 від 24.01.2011, № 391 від 07.06.2017, № 618 від 10.07.2019, № 1192 від 17.11.2021}
{Пункт 43 із змінами, внесеними згідно з Постановою КМ № 549 від 29.04.2004}
44. Здійснення видатків бюджету та надання кредитів з бюджету без затверджених у встановленому порядку кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і планів використання бюджетних коштів, помісячних планів використання бюджетних коштів припиняється через 30 календарних днів після затвердження розписів відповідних бюджетів.
{Абзац перший пункту 44 в редакції Постанови КМ № 549 від 29.04.2004; із змінами, внесеними згідно з Постановою КМ № 103 від 22.01.2005}
До затвердження в установленому порядку кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду і планів використання бюджетних коштів, помісячних планів використання бюджетних коштів підставою для здійснення видатків бюджету та надання кредитів з бюджету є проекти зазначених кошторисів і планів (з довідками про зміни до них у разі їх внесення), засвідчені підписами керівника установи та керівника її фінансового підрозділу або бухгалтерської служби.
{Абзац другий пункту 44 в редакції Постанови КМ № 549 від 29.04.2004; із змінами, внесеними згідно з Постановами КМ № 103 від 22.01.2005, № 250 від 25.03.2009, № 217 від 21.03.2012}
Після закінчення 30-денного терміну органи Казначейства здійснюють операції з розрахунково-касового обслуговування розпорядників коштів бюджету тільки відповідно до затверджених та зареєстрованих у обліку відповідних органів Казначейства кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів.
{Абзац третій пункту 44 із змінами, внесеними згідно з Постановою КМ № 549 від 29.04.2004, № 103 від 22.01.2005}
45. У разі коли бюджетний розпис на плановий бюджетний період не затверджено в установлений законодавством строк, в обов'язковому порядку затверджується тимчасовий розпис бюджету на відповідний період та подається відповідному органу Казначейства для доведення витягів з тимчасового розпису бюджету головним розпорядникам. Головний розпорядник доводить витяги з тимчасового розпису бюджету відповідальним виконавцям, розпорядникам нижчого рівня. Бюджетні установи складають на цей період тимчасові кошториси (з довідками про зміни до них у разі їх внесення), а заклади фахової передвищої та вищої освіти, наукові установи та заклади охорони здоров'я також тимчасові плани використання бюджетних коштів і тимчасові помісячні плани використання бюджетних коштів, які затверджуються їх керівниками. При цьому зведені тимчасові кошториси не складаються. Одержувачі складають на зазначений період тимчасові плани використання бюджетних коштів, які затверджуються їх керівниками за погодженням з розпорядниками, через яких вони одержують такі кошти. Штатні розписи бюджетних установ затверджуються в установленому порядку у місячний строк з початку бюджетного періоду.
{Абзац перший пункту 45 із змінами, внесеними згідно з Постановами КМ № 103 від 22.01.2005, № 250 від 25.03.2009, № 37 від 24.01.2011, № 1192 від 17.11.2021}
Під час складання на плановий бюджетний період розписів відповідних бюджетів, кошторисів, планів асигнувань загального фонду бюджету, планів надання кредитів із загального фонду бюджету та планів спеціального фонду, планів використання бюджетних коштів (крім планів використання бюджетних коштів одержувачів) і помісячних планів використання бюджетних коштів враховуються обсяги здійснених видатків і наданих кредитів з бюджету згідно з тимчасовими розписами відповідних бюджетів та тимчасовими кошторисами, тимчасовими планами використання бюджетних коштів і тимчасовими помісячними планами використання бюджетних коштів. На суму власних надходжень і відповідних видатків, які здійснені згідно з тимчасовими кошторисами та не заплановані в розписі, оформляється довідка про зміни до кошторису в частині спеціального фонду.
{Абзац другий пункту 45 в редакції Постанови КМ № 549 від 29.04.2004; із змінами, внесеними згідно з Постановами КМ № 103 від 22.01.2005, № 37 від 24.01.2011, № 1192 від 17.11.2021}
46. Розпорядники беруть бюджетні зобов'язання та здійснюють платежі в межах бюджетних асигнувань, встановлених кошторисом, планом асигнувань загального фонду бюджету, планом надання кредитів із загального фонду бюджету та планом спеціального фонду відповідно до статті 48 Бюджетного кодексу України. Розпорядники - заклади фахової передвищої та вищої освіти, наукові установи та заклади охорони здоров'я беруть бюджетні зобов'язання та здійснюють платежі також відповідно до плану використання бюджетних коштів і помісячного плану використання бюджетних коштів.
{Абзац перший пункту 46 із змінами, внесеними згідно з Постановами КМ № 549 від 29.04.2004, № 103 від 22.01.2005, № 154 від 15.02.2006; в редакції Постанов КМ № 37 від 24.01.2011, № 414 від 27.05.2020}
Розпорядники беруть бюджетні зобов'язання за спеціальним фондом бюджету виключно в межах відповідних фактичних надходжень до такого фонду (з дотриманням вимог частини другої статті 57 Бюджетного кодексу України), якщо інше не передбачено законодавством.
{Пункт 46 доповнено новим абзацом згідно з Постановою КМ № 37 від 24.01.2011; із змінами, внесеними згідно з Постановою КМ № 1192 від 17.11.2021}
Обсяг бюджетних зобов'язань, узятих установою протягом бюджетного періоду, повинен забезпечити зменшення рівня заборгованості за бюджетними зобов'язаннями минулих періодів та недопущення виникнення заборгованості за бюджетними зобов'язаннями у поточному році.
У разі скорочення бюджетних асигнувань розпорядники повинні вживати заходів до ліквідації або скорочення обсягу бюджетних зобов'язань, які перевищують уточнені плани асигнувань загального фонду бюджету, плани надання кредитів із загального фонду бюджету, плани спеціального фонду, плани використання бюджетних коштів, помісячні плани використання бюджетних коштів.
{Абзац пункту 46 із змінами, внесеними згідно з Постановами КМ № 549 від 29.04.2004, № 103 від 22.01.2005, № 37 від 24.01.2011}
У разі прийняття Мінфіном рішення про внесення змін до розпису за результатами місячного звіту відповідно до частини першої статті 54 Бюджетного кодексу України розпорядники повинні забезпечити приведення обсягів бюджетних зобов'язань у відповідність з таким розписом.
{Абзац пункту 46 в редакції Постанови КМ № 211 від 24.02.2003; в редакції Постанови КМ № 37 від 24.01.2011}
47. Зміни до кошторису, плану асигнувань загального фонду бюджету, плану надання кредитів із загального фонду бюджету та плану спеціального фонду, плану використання бюджетних коштів (крім плану використання бюджетних коштів одержувача), помісячного плану використання бюджетних коштів вносяться у разі:
виникнення потреби у перерозподілі бюджетних асигнувань у розрізі економічної класифікації видатків бюджету в межах загального обсягу бюджетних призначень за бюджетною програмою окремо за загальним і спеціальним фондами бюджету;
{Абзац другий пункту 47 із змінами, внесеними згідно з Постановою КМ № 217 від 21.03.2012}
передачі бюджетних призначень від одного головного розпорядника до іншого;
{Абзац третій пункту 47 із змінами, внесеними згідно з Постановою КМ № 1192 від 17.11.2021}
прийняття рішення про зменшення бюджетних призначень головним розпорядникам на суму коштів, витрачених не за цільовим призначенням;
прийняття рішення про перерозподіл видатків у межах загального обсягу бюджетних призначень головного розпорядника за бюджетними програмами, а також збільшення видатків розвитку за рахунок зменшення інших видатків (окремо за загальним та спеціальним фондами бюджету);
{Абзац п'ятий пункту 47 із змінами, внесеними згідно з Постановами КМ № 217 від 21.03.2012, № 1192 від 17.11.2021}
{Абзац шостий пункту 47 виключено на підставі Постанови КМ № 414 від 27.05.2020}
прийняття рішення про передачу нерозподілених бюджетних призначень на визначену в законі про Державний бюджет України мету між головними розпорядниками;
прийняття рішення про скорочення видатків бюджету або надання кредитів за рахунок коштів загального фонду бюджету в цілому на бюджетний період;
{Абзац восьмий пункту 47 із змінами, внесеними згідно з Постановою КМ № 1192 від 17.11.2021}
внесення змін до закону про Державний бюджет України (рішення про місцевий бюджет);
виникнення потреби у збільшенні видатків або наданні кредитів за рахунок коштів спеціального фонду бюджету за умови перевищення надходжень до цього фонду з урахуванням залишків бюджетних коштів на початок року, не використаних у попередньому бюджетному періоді, порівняно з надходженнями, врахованими у бюджеті;
{Абзац десятий пункту 47 із змінами, внесеними згідно з Постановою КМ № 618 від 10.07.2019}
прийняття рішення Кабінету Міністрів України про використання залишку коштів спеціального фонду за іншими надходженнями, щодо яких у минулому бюджетному періоді було прийнято рішення Кабінету Міністрів України та які не використані у зв'язку із закінченням бюджетного періоду, за умови наявності відповідної бюджетної програми у поточному бюджетному періоді та обґрунтованої необхідності продовження здійснення заходів, планових строків виконання робіт (послуг), якщо інше не передбачено законом про Державний бюджет України;
{Пункт 47 доповнено новим абзацом згідно з Постановою КМ № 618 від 10.07.2019}
виникнення потреби у збільшенні видатків бюджету та наданні кредитів за рахунок залишку коштів, джерелом формування яких були надходження в рамках програм допомоги і грантів ЄС, іноземних держав, урядів іноземних держав, міжнародних організацій, іноземних фінансових установ і міжнародних фінансових організацій, донорських установ за умови наявності відповідної бюджетної програми у поточному бюджетному періоді, якщо інше не передбачено законом про Державний бюджет України;
{Пункт 47 доповнено новим абзацом згідно з Постановою КМ № 618 від 10.07.2019}
виникнення потреби у збільшенні видатків бюджету та наданні кредитів за рахунок коштів спеціального фонду бюджету в разі надходження субвенцій з місцевого бюджету до державного бюджету на виконання програм соціально-економічного та культурного розвитку регіонів, фінансування діяльності військових адміністрацій із виконання повноважень органів місцевого самоврядування, які не передбачені кошторисом спеціального фонду, та у разі використання залишку коштів таких субвенцій за умови наявності відповідної бюджетної програми у поточному бюджетному періоді;
{Пункт 47 доповнено новим абзацом згідно з Постановою КМ № 618 від 10.07.2019; із змінами, внесеними згідно з Постановою КМ № 764 від 07.07.2022}
реорганізації (приєднання, злиття, виділення, поділу, перетворення), зміни підпорядкованості розпорядника протягом бюджетного періоду.
{Пункт 47 доповнено новим абзацом згідно з Постановою КМ № 618 від 10.07.2019; із змінами, внесеними згідно з Постановою КМ № 1192 від 17.11.2021}
Зміни до кошторису, плану асигнувань загального фонду бюджету, плану надання кредитів із загального фонду бюджету та плану спеціального фонду, плану використання бюджетних коштів (крім плану використання бюджетних коштів одержувача), помісячного плану використання бюджетних коштів вносяться після внесення змін до розпису відповідного бюджету з урахуванням особливостей спеціального фонду, визначених у пункті 49 цього Порядку.
У разі внесення змін до кошторису, плану асигнувань загального фонду бюджету, плану надання кредитів із загального фонду бюджету, плану спеціального фонду складаються відповідні довідки, які затверджуються і виконуються у тому ж порядку, що і кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду, складаються зведення показників спеціального фонду кошторису та розрахунки, які обґрунтовують зміни показників видатків бюджету або надання кредитів з бюджету.
{Абзац пункту 47 із змінами, внесеними згідно з Постановами КМ № 391 від 07.06.2017, № 1192 від 17.11.2021}
Форма зазначених довідок затверджується Мінфіном.
Зміни до кошторису, плану асигнувань загального фонду бюджету, плану надання кредитів із загального фонду бюджету, плану спеціального фонду, плану використання бюджетних коштів і помісячного плану використання бюджетних коштів закладів вищої освіти та закладів охорони здоров'я, що утримуються за рахунок бюджетних коштів, затверджуються керівниками таких закладів.
{Абзац пункту 47 із змінами, внесеними згідно з Постановами КМ № 217 від 21.03.2012, № 875 від 30.11.2016, № 414 від 27.05.2020}
Зміни до кошторису, плану асигнувань загального фонду бюджету, плану надання кредитів із загального фонду бюджету, плану спеціального фонду, плану використання бюджетних коштів і помісячного плану використання бюджетних коштів закладу фахової передвищої освіти, який є структурним підрозділом або відокремленим структурним підрозділом закладу вищої освіти, що не має статусу юридичної особи, підписуються керівником такого закладу, керівником його фінансового підрозділу або бухгалтерської служби та затверджуються керівником закладу вищої освіти.
{Пункт 47 доповнено новим абзацом згідно з Постановою КМ № 618 від 10.07.2019; в редакції Постанови КМ № 414 від 27.05.2020}
При цьому кошториси, плани асигнувань загального фонду бюджету, плани надання кредитів із загального фонду бюджету, плани спеціального фонду не перезатверджуються.
Зміни до штатних розписів вносяться у порядку та за формою, встановленими для їх затвердження.
Зміни до планів використання бюджетних коштів і помісячних планів використання бюджетних коштів (крім закладів вищої освіти та закладів фахової передвищої освіти, які є структурними підрозділами або відокремленими структурними підрозділами закладів вищої освіти, що не мають статусу юридичної особи) вносяться в порядку, встановленому для їх затвердження, на підставі довідок, форми яких затверджуються Мінфіном. При цьому плани використання бюджетних коштів і помісячні плани використання бюджетних коштів не перезатверджуються.
{Абзац двадцять другий пункту 47 із змінами, внесеними згідно з Постановою КМ № 618 від 10.07.2019; в редакції Постанови КМ № 414 від 27.05.2020}
{Пункт 47 із змінами, внесеними згідно з Постановами КМ № 211 від 24.02.2003, № 549 від 29.04.2004, № 103 від 22.01.2005, № 154 від 15.02.2006; в редакції Постанови КМ № 37 від 24.01.2011}
48. Бюджетна установа не має права здійснювати запозичення в будь-якій формі (крім випадків, передбачених статтею 16, частиною сьомою статті 22 та статтею 74 Бюджетного кодексу України) або надавати юридичним чи фізичним особам кредити з бюджету (якщо не встановлено відповідні бюджетні призначення на надання кредитів з бюджету).
{Пункт 48 із змінами, внесеними згідно з Постановою КМ № 63 від 24.01.2007; в редакції Постанови КМ № 37 від 24.01.2011; із змінами, внесеними згідно з Постановою КМ № 618 від 10.07.2019}
49. Видатки бюджету та надання кредитів з бюджету спеціального фонду бюджету провадяться виключно в межах і за рахунок відповідних надходжень до цього фонду на підставі кошторисів з урахуванням внесених до них змін.
{Абзац перший пункту 49 із змінами, внесеними згідно з Постановою КМ № 549 від 29.04.2004}
Видатки спеціального фонду кошторису здійснюються у послідовності, передбаченій пунктом 23 цього Порядку для їх планування.
Установи мають право використовувати протягом поточного бюджетного періоду залишки бюджетних коштів, що утворилися на початок року на рахунках спеціального фонду, для здійснення видатків бюджету або надання кредитів з бюджету, передбачених у кошторисах на поточний бюджетний період.
{Абзац третій пункту 49 із змінами, внесеними згідно з Постановами КМ № 549 від 29.04.2004, № 250 від 25.03.2009; в редакції Постанови КМ № 37 від 24.01.2011; із змінами, внесеними згідно з Постановою КМ № 1192 від 17.11.2021}
Зміни до спеціального фонду кошторису вносяться у разі, коли загальний обсяг фактичних надходжень бюджетних коштів до цього фонду разом з обсягом залишків бюджетних коштів на його рахунках на початок року буде більший, ніж відповідні надходження, враховані у кошторисі на поточний бюджетний період. При цьому в спеціальному фонді кошторису уточнений обсяг видатків бюджету та надання кредитів з бюджету повинен дорівнювати сумі уточненого обсягу надходжень з урахуванням залишків бюджетних коштів на початок року.
{Абзац четвертий пункту 49 в редакції Постанови КМ № 211 від 24.02.2003; із змінами, внесеними згідно з Постановами № 549 від 29.04.2004, № 37 від 24.01.2011, № 618 від 10.07.2019, № 1192 від 17.11.2021}
Протягом бюджетного періоду розпорядники вносять зміни до спеціального фонду кошторису за власними надходженнями, за надходженнями субвенцій з місцевого бюджету до державного бюджету на виконання програм соціально-економічного та культурного розвитку регіонів, фінансування діяльності військових адміністрацій із виконання повноважень органів місцевого самоврядування на підставі довідки Казначейства про підтвердження надходжень на спеціальні реєстраційні рахунки, що відкриті в органах Казначейства, довідки про зміни до кошторису та зведення показників спеціального фонду кошторису без внесення відповідних змін до бюджетного розпису за спеціальним фондом бюджету. Розпорядники нижчого рівня подають розпорядникам вищого рівня зареєстровані та взяті на облік відповідним органом Казначейства копії затверджених довідок про зміни до кошторису за власними надходженнями.
{Абзац п'ятий пункту 49 із змінами, внесеними згідно з Постановою КМ № 489 від 11.04.2002; в редакції Постанов КМ № 211 від 24.02.2003, № 63 від 24.01.2007; із змінами, внесеними згідно з Постановами КМ № 250 від 25.03.2009, № 37 від 24.01.2011, № 391 від 07.06.2017; в редакції Постанови КМ № 618 від 10.07.2019; із змінами, внесеними згідно з Постановою КМ № 414 від 27.05.2020; в редакції Постанови КМ № 1192 від 17.11.2021; із змінами, внесеними згідно з Постановою КМ № 764 від 07.07.2022}
Розпорядники вносять зміни до спеціального фонду кошторису в частині збільшення надходжень та видатків у разі, коли обсяги надходжень бюджетних коштів за власними надходженнями спеціального фонду кошторису фактично перевищили обсяги, враховані під час затвердження відповідного бюджету, з урахуванням залишків бюджетних коштів на початок року. Зміни вносяться на підставі розрахунків з відповідним обґрунтуванням.
{Абзац пункту 49 в редакції Постанови КМ № 1192 від 17.11.2021}
У разі коли фактичний обсяг власних надходжень з урахуванням залишків бюджетних коштів на початок року менший, ніж планові показники, враховані у спеціальному фонді кошторису, розпорядники зобов'язані за три тижні до кінця бюджетного періоду внести зміни до спеціального фонду кошторису та зведення показників спеціального фонду кошторису в частині зменшення надходжень і видатків з урахуванням очікуваного виконання спеціального фонду кошторису у відповідному бюджетному періоді.
{Абзац пункту 49 в редакції Постанови КМ № 1192 від 17.11.2021}
У разі коли фактичний обсяг видатків за власними надходженнями більший, ніж планові показники, враховані у спеціальному фонді кошторису, у зв'язку із зміною офіційного курсу гривні до іноземної валюти, встановленого Національним банком, розпорядник не пізніше п'яти робочих днів після початку наступного бюджетного періоду складає довідку про внесення змін до кошторису в частині спеціального фонду та подає її органу Казначейства.
{Абзац пункту 49 в редакції Постанови КМ № 1192 від 17.11.2021}
У разі проведення розпорядниками операцій в натуральній формі, крім випадків, передбачених частиною четвертою статті 13 Бюджетного кодексу України, вносяться зміни до спеціального фонду кошторису за відповідними підгрупами власних надходжень та відповідних видатків шляхом збільшення планових показників з урахуванням фактичного обсягу цих операцій за умови відсутності або перевищення таких планових показників.
{Абзац пункту 49 в редакції Постанови КМ № 1192 від 17.11.2021}
Розпорядники упорядковують бюджетні зобов'язання з урахуванням внесених до спеціального фонду кошторису змін.
{Абзац пункту 49 в редакції Постанови КМ № 1192 від 17.11.2021}
Органи Казначейства ведуть облік таких змін, провадять видатки спеціального фонду бюджету за власними надходженнями на підставі кошторисів з урахуванням внесених до них змін без внесення змін до бюджетного розпису та відображають у звітності про виконання бюджетів планові показники за спеціальним фондом бюджету з урахуванням внесених змін до кошторисів.
{Абзац пункту 49 із змінами, внесеними згідно з Постановою КМ № 391 від 07.06.2017}
Зміни до спеціального фонду кошторису за іншими надходженнями (крім власних надходжень, надходжень субвенцій з місцевого бюджету до державного бюджету на виконання програм соціально-економічного та культурного розвитку регіонів, фінансування діяльності військових адміністрацій із виконання повноважень органів місцевого самоврядування) вносяться після внесення відповідних змін до бюджетного розпису шляхом складання довідки про внесення змін до кошторису та зведення показників спеціального фонду кошторису.
{Абзац пункту 49 із змінами, внесеними згідно з Постановами КМ № 391 від 07.06.2017, № 618 від 10.07.2019, № 1192 від 17.11.2021, № 764 від 07.07.2022}
Планові показники за спеціальним фондом кошторису розпорядників у формах звітності повинні відповідати даним обліку, який ведеться органами Казначейства.
Головні розпорядники під час складання та подання зведеної бюджетної та консолідованої фінансової звітності забезпечують відповідність планових показників за спеціальним фондом кошторисів з урахуванням внесених до них змін даним звітності Казначейства про виконання спеціального фонду державного бюджету.
{Абзац пункту 49 із змінами, внесеними згідно з Постановами КМ № 217 від 21.03.2012, № 414 від 27.05.2020, № 1192 від 17.11.2021}
Розпорядники під час складання та подання бюджетної та фінансової звітності враховують дані довідок про внесення змін до кошторису, які є підставою для відображення планових показників за власними надходженнями. При цьому зазначені дані повинні відповідати даним обліку Казначейства.
{Пункт 49 доповнено абзацом десятим згідно з Постановою КМ № 211 від 24.02.2003, із змінами, внесеними згідно з Постановами КМ № 217 від 21.03.2012, № 414 від 27.05.2020, № 1192 від 17.11.2021}
У звітності про виконання державного та місцевих бюджетів за спеціальним фондом відображаються планові показники з урахуванням внесених змін до кошторисів.
{Абзац пункту 49 із змінами, внесеними згідно з Постановою КМ № 211 від 24.02.2003}
У разі внесення змін до спеціального фонду кошторису (бюджетного розпису) зміни до закону про Державний бюджет України не вносяться.
{Абзац пункту 49 із змінами, внесеними згідно з Постановою КМ № 391 від 07.06.2017}
У разі коли виконання робіт за рахунок коштів спеціального фонду державного бюджету здійснювалося за державним замовленням, відповідні зміни вносяться до обсягів державного замовлення.
50. Після складання та подання річної звітності про виконання кошторисів за попередній бюджетний період уточнюються показники перехідних контингентів станом на 1 січня поточного року виходячи з фактичного виконання плану таких контингентів за цей період.
{Пункт 50 в редакції Постанови КМ № 1192 від 17.11.2021}
51. Виконання кошторисів, планів асигнувань загального фонду бюджету, планів надання кредитів із загального фонду бюджету, планів спеціального фонду, зведення показників спеціального фонду кошторису, планів використання бюджетних коштів (крім планів використання бюджетних коштів одержувачів), помісячних планів використання бюджетних коштів здійснюється наростаючим підсумком з початку бюджетного періоду.
{Пункт 51 із змінами, внесеними згідно з Постановами КМ № 549 від 29.04.2004, № 103 від 22.01.2005, № 391 від 07.06.2017, № 1192 від 17.11.2021}
{Пункт 52 виключено на підставі Постанови КМ № 391 від 07.06.2017}