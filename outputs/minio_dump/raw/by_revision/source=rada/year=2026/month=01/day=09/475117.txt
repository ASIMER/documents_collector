КАБІНЕТ МІНІСТРІВ УКРАЇНИ
ПОСТАНОВА
від 28 березня 2018 р. № 391
Київ
Про затвердження вимог до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення
{Із змінами, внесеними згідно з Постановами КМ
№ 707 від 05.09.2018
№ 474 від 27.05.2020
№ 829 від 07.09.2020
№ 1430 від 29.12.2021
№ 1387 від 16.12.2022
№ 184 від 03.03.2023
№ 1398 від 22.12.2023
№ 34 від 05.01.2024
№ 311 від 22.03.2024
№ 408 від 13.04.2024
№ 843 від 23.07.2024
№ 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.
№ 1808 від 31.12.2025}
Відповідно до частини сьомої статті 18 Основ законодавства України про охорону здоров'я Кабінет Міністрів України постановляє:
1. Затвердити вимоги до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення, що додаються.
11. Вимоги до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення, у частині реєстрації надавача як юридичної особи (крім державної або комунальної установи) не поширюються на державні установи згідно з додатком до постанови Кабінету Міністрів України від 12 листопада 2024 р. № 1295 “Деякі питання залучення державних установ до реалізації програми державних гарантій медичного обслуговування населення” на період до 31 грудня 2026 року.
{Постанову доповнено пунктом 11 згідно з Постановою КМ № 707 від 05.09.2018; в редакції Постанови КМ № 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.; із змінами, внесеними згідно з Постановою КМ № 1808 від 31.12.2025 - застосовується з 1 січня 2026 р.}
{Пункт 12 виключено на підставі Постанови КМ № 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.}
12. Вимоги до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення, у частині реєстрації надавача як юридичної особи (крім державної або комунальної установи) не поширюються на заклади охорони здоров'я, які визначені Міністерством охорони здоров'я та укладають з Національною службою здоров'я договір про медичне обслуговування населення за програмою медичних гарантій щодо надання медичної допомоги дітям-сиротам і дітям, позбавленим батьківського піклування, а також дітям з фізичними та/або інтелектуальними порушеннями від народження до трьох (для здорових дітей) та до чотирьох (для хворих дітей) років, які потребують лікування та постійного спостереження, зокрема:
комунальний заклад Київської обласної ради “Спеціалізований обласний будинок дитини м. Біла Церква” (код згідно з ЄДРПОУ 03066940);
комунальний заклад Київської обласної ради “Спеціалізований обласний будинок дитини м. Боярка” (код згідно з ЄДРПОУ 01994681);
комунальна установа “Запорізький обласний спеціалізований будинок дитини “Сонечко” Запорізької обласної ради (код згідно з ЄДРПОУ 05499139).
{Постанову доповнено пунктом 12 згідно з Постановою КМ № 1808 від 31.12.2025 - застосовується з 1 січня 2026 р.}
{Пункт 13 виключено на підставі Постанови КМ № 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.}
{Пункт 14 виключено на підставі Постанови КМ № 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.}
{Пункт 15 виключено на підставі Постанови КМ № 1295 від 12.11.2024 - діє до 31.12.2026 - з урахуванням змін, внесених Постановою КМ № 1808 від 31.12.2025 - застосовується з 1 січня 2026 р.}
2. Ця постанова набирає чинності з дня її опублікування, крім абзацу третього затверджених цією постановою вимог, який набирає чинності з 1 січня 2019 року.
Прем'єр-міністр України
В.ГРОЙСМАН
Інд. 73
ЗАТВЕРДЖЕНО
постановою Кабінету Міністрів України
від 28 березня 2018 р. № 391
ВИМОГИ
до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення
Наявність ліцензії на провадження господарської діяльності з медичної практики, інших дозвільних документів, передбачених законом
Наявність у надавача необхідної для надання послуг з медичного обслуговування населення (медичних послуг) за договором матеріально-технічної бази, яка відповідає вимогам галузевих стандартів у сфері
охорони здоров'я, примірних табелів матеріально-технічного оснащення, затверджених МОЗ
Наявність умов для медичного обслуговування та вільного доступу до будівель і приміщень надавача медичних послуг осіб з інвалідністю та інших маломобільних груп населення відповідно до законодавства
Реєстрація надавача як юридичної особи (крім державної або комунальної установи) або як фізичної особи - підприємця
Відповідність критеріям, установленим у порядку використання коштів відповідної бюджетної програми, на виконання якої укладаються договори про медичне обслуговування населення.