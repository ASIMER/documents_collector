КАБІНЕТ МІНІСТРІВ УКРАЇНИ
ПОСТАНОВА
від 23 вересня 2020 р. № 871
Київ
Про внесення змін до деяких постанов Кабінету Міністрів України
{Із змінами, внесеними згідно з Постановою КМ
№ 68 від 21.01.2026}
Кабінет Міністрів України постановляє:
Внести до постанов Кабінету Міністрів України зміни, що додаються.
Прем'єр-міністр України
Д.ШМИГАЛЬ
Інд. 29
ЗАТВЕРДЖЕНО
постановою Кабінету Міністрів України
від 23 вересня 2020 р. № 871
ЗМІНИ,
що вносяться до постанов Кабінету Міністрів України
1. Абзац вісімнадцятий пункту 8 Порядку державної реєстрації (перереєстрації), зняття з обліку автомобілів, автобусів, а також самохідних машин, сконструйованих на шасі автомобілів, мотоциклів усіх типів, марок і моделей, причепів, напівпричепів, мотоколясок, інших прирівняних до них транспортних засобів та мопедів, затвердженого постановою Кабінету Міністрів України від 7 вересня 1998 р. № 1388 (Офіційний вісник України, 1998 р., № 36, ст. 1327; 2009 р., № 101, ст. 3521; 2018 р., № 68, ст. 2297), після слів “інших злочинів” доповнити словами “, або акт про реалізацію активів на електронних торгах, виданий Національним агентством з питань виявлення, розшуку та управління активами, одержаними від корупційних та інших злочинів”.
2. У Положенні про Національне агентство України з питань виявлення, розшуку та управління активами, одержаними від корупційних та інших злочинів, затвердженому постановою Кабінету Міністрів України від 11 липня 2018 р. № 613 (Офіційний вісник України, 2018 р., № 68, ст. 2272):
1) у підпункті 3 пункту 3 слово “злочинів” замінити словами “кримінальних правопорушень”;
2) пункт 5 доповнити підпунктом 11 такого змісту:
“11) забезпечує, зокрема через територіальні управління АРМА, представництво, самопредставництво інтересів АРМА, яке здійснюється без окремого доручення керівника державними службовцями:
самостійних структурних підрозділів центрального апарату АРМА відповідно до положень, що затверджуються наказом Голови АРМА;
структурних підрозділів територіальних управлінь АРМА відповідно до положень, що затверджуються наказом керівника відповідного територіального управління АРМА в судах України;”.
{Пункт 3 втратив чинність на підставі Постанови КМ № 68 від 21.01.2026}