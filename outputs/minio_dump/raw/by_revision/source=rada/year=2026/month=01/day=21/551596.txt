КАБІНЕТ МІНІСТРІВ УКРАЇНИ
РОЗПОРЯДЖЕННЯ
від 21 січня 2026 р. № 57-р
Київ
Про передачу цілісного майнового комплексу Державної навчально-наукової установи “Академія фінансового управління” у відання Національної академії наук
1. Передати цілісний майновий комплекс Державної навчально-наукової установи “Академія фінансового управління” (код згідно з ЄДРПОУ 35531764) із сфери управління Міністерства фінансів у відання Національної академії наук.
2. Відповідно до частини шостої статті 23 Бюджетного кодексу України передати частину бюджетних призначень, які передбачено на 2026 рік Міністерству фінансів на функціонування Державної навчально-наукової установи “Академія фінансового управління” за бюджетною програмою 3501530 “Наукова і науково-технічна діяльність у сфері фінансової політики”, в сумі 5877,1 тис. гривень за загальним фондом державного бюджету та в сумі 2774,4 тис. гривень за спеціальним фондом державного бюджету (видатки розвитку) Національній академії наук на бюджетну програму 6541030 “Наукова і науково-технічна діяльність наукових установ Національної академії наук України”.
3. Забезпечити:
Міністерству фінансів - внесення змін до розпису державного бюджету, пов'язаних з передачею бюджетних призначень, передбачених пунктом 2 цього розпорядження;
Державній казначейській службі - перерахування бюджетних коштів відповідно до переданих бюджетних призначень.
Прем'єр-міністр України
Ю. СВИРИДЕНКО
Інд. 67