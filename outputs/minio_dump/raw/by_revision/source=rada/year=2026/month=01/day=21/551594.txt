КАБІНЕТ МІНІСТРІВ УКРАЇНИ
РОЗПОРЯДЖЕННЯ
від 21 січня 2026 р. № 56-р
Київ
Про внесення пропозицій щодо застосування персональних спеціальних економічних та інших обмежувальних заходів (санкцій) відповідно до імплементаційних регламентів Ради Європейського Союзу
1. Підтримуючи ухвалені Радою Європейського Союзу імплементаційні регламенти від 15 грудня 2025 р. (EU) № 2025/2588, (EU) № 2025/2568 та (EU) № 2025/2567, відповідно до пункту 3 частини першої статті 3 та частини першої статті 5 Закону України “Про санкції” схвалити та внести у триденний строк на розгляд Ради національної безпеки і оборони України пропозиції щодо застосування персональних спеціальних економічних та інших обмежувальних заходів (санкцій) до фізичних осіб згідно з додатком 1 (додається до оригіналу) та юридичних осіб згідно з додатком 2 (додається до оригіналу).
2. Міністерству закордонних справ, Міністерству економіки, довкілля та сільського господарства, Міністерству фінансів, Міністерству внутрішніх справ, Міністерству юстиції, Міністерству оборони, Міністерству розвитку громад та територій, Фонду державного майна за участю Служби безпеки, Національного банку, Національної комісії з цінних паперів та фондового ринку в межах своїх повноважень забезпечити виконання рішення Ради національної безпеки і оборони України про застосування персональних спеціальних економічних та інших обмежувальних заходів (санкцій), проведення моніторингу стану виконання такого рішення та його ефективності.
3. Міністерству закордонних справ після введення в дію рішення Ради національної безпеки і оборони України про застосування персональних спеціальних економічних та інших обмежувальних заходів (санкцій) поінформувати компетентні органи Європейського Союзу, Сполучених Штатів Америки та інших держав про застосування обмежувальних заходів (санкцій).
Прем'єр-міністр України
Ю. СВИРИДЕНКО
Інд. 70