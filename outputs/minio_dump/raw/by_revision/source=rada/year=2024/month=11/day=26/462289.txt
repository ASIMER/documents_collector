КАБІНЕТ МІНІСТРІВ УКРАЇНИ
ПОСТАНОВА
від 23 листопада 2016 р. № 841
Київ
Про премії за досягнення у сфері культури і мистецтва
{Із змінами, внесеними згідно з Постановами КМ
№ 561 від 01.07.2020
№ 145 від 09.02.2024
№ 1326 від 22.11.2024}
З метою впорядкування відзначення заслуг громадян за досягнення у сфері культури і мистецтва Кабінет Міністрів України постановляє:
1. Погодитися з пропозицією Міністерства культури та установити, що у сфері культури і мистецтва присуджуються такі премії:
премія імені М.В. Лисенка - за видатні досягнення у сфері музичного мистецтва та мистецтвознавства;
премія імені Л.М. Ревуцького - за досягнення молодих композиторів і виконавців у сфері професійного композиторського та виконавського мистецтв;
{Накази № 454 від 25.05.2017, № 456 від 03.06.2025}
премія імені В.С. Косенка - за видатні досягнення у сфері професійної композиторської творчості для дітей та юнацтва;
премія імені Б.М. Лятошинського - за видатні досягнення у сфері професійної композиторської творчості;
премія імені Катерини Білокур - за визначні твори традиційного народного мистецтва;
премія імені М.Г. Дерегуса - у сфері образотворчого мистецтва;
премія імені А.Ф. Шекери - за видатні досягнення у сфері хореографічного мистецтва;
премія імені Леся Курбаса - у сфері театрального мистецтва;
премія імені Олеся Гончара - за кращі літературні твори, які утверджують ідеали гуманізму, духовні цінності українського народу, ідеї незалежності України;
премія імені Шолом-Алейхема - за кращі літературно-мистецькі твори, які популяризують духовно-культурні надбання українського та єврейського народів;
{Накази № 762 від 11.08.2017, № 973 від 27.11.2025}
премія імені М.В. Гоголя - за кращі літературно-мистецькі твори;
премія імені Григорія Кочура - за визначні здобутки у сфері поетичного художнього перекладу;
премія за збереження та охорону нематеріальної культурної спадщини;
премія імені Миколи Анацького - у сфері фотомистецтва.
{Пункт 1 доповнено абзацом згідно з Постановою КМ № 145 від 09.02.2024}
2. Установити, що виплата премій, розмір кожної з яких становить 20 тис. гривень, здійснюється щороку Міністерством культури та стратегічних комунікацій за рахунок коштів Державного бюджету України на відповідний рік.
{Пункт 2 із змінами, внесеними згідно з Постановами КМ № 561 від 01.07.2020, № 1326 від 22.11.2024}
3. Внести до постанов Кабінету Міністрів України зміни, що додаються.
4. Визнати такими, що втратили чинність, постанови Ради Міністрів УРСР та Кабінету Міністрів України згідно з переліком, що додається.
5. Міністерству культури затвердити положення про премії і привести власні нормативно-правові акти у відповідність з цією постановою.
6. Ця постанова набирає чинності з 1 січня 2017 року.
Прем'єр-міністр України
В.ГРОЙСМАН
Інд. 73
ЗАТВЕРДЖЕНО
постановою Кабінету Міністрів України
від 23 листопада 2016 р. № 841
ЗМІНИ,
що вносяться до постанов Кабінету Міністрів України
1. У постанові Кабінету Міністрів України від 12 грудня 1994 р. № 823 “Про створення Державного центру театрального мистецтва та заснування премії імені Леся Курбаса” (ЗП України, 1995 р., № 2, ст. 40) - із зміною, внесеною постановою Кабінету Міністрів України від 17 серпня 1998 р. № 1271:
1) у назві постанови слова “та заснування премії” виключити;
2) пункт 4 виключити.
2. Абзац другий пункту 1 постанови Кабінету Міністрів України від 7 лютого 2000 р. № 235 “Про збільшення розміру державних стипендій для підтримки діячів літератури і мистецтва, особливо обдарованих учнів і студентів спеціалізованих навчальних закладів у галузі культури” (Офіційний вісник України, 2000 р., № 6, ст. 219) виключити.
ЗАТВЕРДЖЕНО
постановою Кабінету Міністрів України
від 23 листопада 2016 р. № 841
ПЕРЕЛІК
постанов Ради Міністрів УРСР та Кабінету Міністрів України, що втратили чинність
1. Постанова Ради Міністрів Української РСР від 20 травня 1982 р. № 290 “Про заснування премії імені М.В. Лисенка”.
2. Постанова Ради Міністрів Української РСР від 30 жовтня 1987 р. № 356 “Про 100-річчя з дня народження Л.М. Ревуцького”.
3. Постанова Ради Міністрів Української РСР від 20 червня 1989 р. № 164 “Про заснування премії імені Катерини Білокур”.
4. Постанова Ради Міністрів Української РСР від 7 вересня 1990 р. № 244 “Про заснування премії імені І.П. Котляревського”.
5. Постанова Кабінету Міністрів України від 12 березня 1992 р. № 125 “Про зміни і доповнення до постанов Ради Міністрів УРСР від 20 травня 1982 р. № 290 і від 30 жовтня 1987 р. № 356” (ЗП України, 1992 р., № 3, ст. 78).
6. Постанова Кабінету Міністрів України від 8 грудня 1997 р. № 1363 “Про заснування літературної премії імені Олеся Гончара”.
7. Постанова Кабінету Міністрів України від 16 лютого 1998 р. № 161 “Про увічнення пам'яті народного художника України академіка Дерегуса М.Г.”.
8. Постанова Кабінету Міністрів України від 31 серпня 2005 р. № 841 “Про заснування премії імені В.М. Гнатюка за збереження та охорону нематеріальної культурної спадщини” (Офіційний вісник України, 2005 р., № 36, ст. 2182).
9. Постанова Кабінету Міністрів України від 12 вересня 2005 р. № 890 “Про премію імені А.Ф. Шекери у галузі хореографічного мистецтва” (Офіційний вісник України, 2005 р., № 37, ст. 2287).
10. Постанова Кабінету Міністрів України від 25 лютого 2009 р. № 147 “Про заснування премії імені Шолом-Алейхема” (Офіційний вісник України, 2009 р., № 15, ст. 473).
11. Постанова Кабінету Міністрів України від 25 березня 2009 р. № 280 “Про заснування літературно-мистецької премії імені М.В. Гоголя” (Офіційний вісник України, 2009 р., № 24, ст. 784).
12. Постанова Кабінету Міністрів України від 23 вересня 2009 р. № 1010 “Про заснування літературної премії імені Григорія Кочура” (Офіційний вісник України, 2009 р., № 74, ст. 2536).