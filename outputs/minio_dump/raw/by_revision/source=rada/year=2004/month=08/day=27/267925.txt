Протокол між Державною митною службою України і Державним митним комітетом Республіки Білорусь про обмін інформацією про товари і транспортні засоби, що переміщуються через митний кордон України і Республіки Білорусь
Дата підписання: 27.08.2004
Дата набрання чинності для України: 12.09.2004
Державна митна служба України і Державний митний комітет Республіки Білорусь (далі Сторони),
керуючись положеннями Угоди між Кабінетом Міністрів України й Урядом Республіки Білорусь про співробітництво і взаємну допомогу в митних справах ( 112_029 ) від 22 вересня 2000 року,
визнаючи необхідність своєчасного обміну інформацією з метою запобігання порушенням митних законодавств держав Сторін, а також удосконалювання і прискорення митного оформлення і митного контролю товарів і транспортних засобів, що переміщуються через митний кордон України і Республіки Білорусь,
погодилися про таке:
Стаття 1
Дія цього Протоколу поширюється на обмін інформацією про товари і транспортні засоби, оформлені у митному відношенні одним з митних органів держав Сторін і таких, що переміщуються через митний кордон України і Республіки Білорусь.
Стаття 2
Обмін інформацією Сторони організують між Управлінням інформаційного забезпечення та митної статистики Державної митної служби України та Мінською центральною митницею, а також між митними органами, що безпосередньо здійснюють контроль у пунктах пропуску через митний кордон України і Республіки Білорусь.
Стаття 3
Для реалізації положень цього Протоколу Сторони розробляють технології інформаційного обміну між Управлінням інформаційного забезпечення та митної статистики Державної митної служби України і Мінською центральною митницею, а також типові технології інформаційного обміну в пунктах пропуску.
Стаття 4
Митні органи, що безпосередньо здійснюють контроль у пунктах пропуску на митному кордоні України і Республіки Білорусь, на основі типових технологій розробляють і затверджують технології інформаційного обміну між цими митними органами і повідомляють про це Сторони.
Технології інформаційного обміну втрачають силу одночасно з припиненням дії цього Протоколу.
Стаття 5
Інформація, що передається, повинна містити відомості, використовувані для цілей контролю товарів і транспортних засобів, що переміщуються через митний кордон України і Республіки Білорусь.
Стаття 6
До цього Протоколу можуть бути внесені зміни і доповнення за погодженням Сторін відповідно до процедури, встановленої законодавствами держав Сторін.
Стаття 7
Цей Протокол набуває чинності через 15 днів після його підписання.
Кожна зі Сторін може припинити дію цього Протоколу, направивши іншій Стороні письмове повідомлення про свій намір. У цьому випадку Протокол припиняє свою дію через 6 (шість) місяців з дати одержання цього повідомлення.
У випадку виникнення розбіжностей у застосуванні або тлумаченні положень цього Протоколу перевага має текст російською мовою.
Вчинено в м. Мінськ 27 серпня 2004 року, у двох примірниках, кожний українською й російською мовами, причому обидва тексти є автентичні.
За Державну митну службу За Державний митний комітет України Республіки Бєларусь
(підпис) (підпис)