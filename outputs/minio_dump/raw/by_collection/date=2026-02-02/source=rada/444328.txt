КАБІНЕТ МІНІСТРІВ УКРАЇНИ
ПОСТАНОВА
від 17 червня 2015 р. № 413
Київ
Про порядок повідомлення Державній податковій службі та її територіальним органам про прийняття працівника (домашнього працівника) на роботу/укладення гіг-контракту або припинення трудового договору з домашнім працівником
{Назва Постанови в редакції Постанов КМ № 188 від 12.02.2020, № 1392 від 28.12.2021, № 967 від 23.08.2024}
{Із змінами, внесеними згідно з Постановами КМ
№ 188 від 12.02.2020
№ 1392 від 28.12.2021
№ 835 від 26.07.2022
№ 967 від 23.08.2024
№ 184 від 21.02.2025
№ 41 від 07.01.2026}
Відповідно до частини четвертої статті 24, частини другої статті 1733 Кодексу законів про працю України та частини першої статті 23 Закону України “Про стимулювання розвитку цифрової економіки в Україні” Кабінет Міністрів України постановляє:
{Вступна частина із змінами, внесеними згідно з Постановами КМ № 1392 від 28.12.2021, № 967 від 23.08.2024}
Установити, що:
{Абзац перший постановляючої частини в редакції Постанов КМ № 188 від 12.02.2020, № 1392 від 28.12.2021, № 967 від 23.08.2024}
повідомлення про прийняття працівника (домашнього працівника) на роботу/укладення гіг-контракту подається власником підприємства, установи, організації або уповноваженим ним органом (особою) чи фізичною особою (крім повідомлення про прийняття на роботу члена виконавчого органу господарського товариства, керівника підприємства, установи, організації), та/або резидентом Дія Сіті до територіальних органів Державної податкової служби за місцем обліку їх як платника єдиного внеску на загальнообов'язкове державне соціальне страхування, а фізичною особою, яка уклала трудовий договір з домашнім працівником, - за її податковою адресою (місцем проживання) за формою згідно з додатком 1 до початку роботи працівника за укладеним трудовим договором та/або до початку виконання робіт (надання послуг) гіг-спеціалістом резидента Дія Сіті засобами електронного зв'язку з використанням електронного підпису відповідальних осіб, що базується на кваліфікованому сертифікаті електронного підпису, відповідно до вимог законодавства у сфері електронного документообігу, а у разі оформлення трудових відносин в електронній формі з використанням Єдиної інформаційно-аналітичної системи “Обрій” відповідна інформація автоматично передається з використанням інтерфейсу прикладного програмування (АРІ);
{Абзац другий постановляючої частини в редакції Постанов КМ № 188 від 12.02.2020, № 1392 від 28.12.2021, № 967 від 23.08.2024; із змінами, внесеними згідно з Постановою КМ № 41 від 07.01.2026}
у разі припинення трудового договору з домашнім працівником фізична особа, яка уклала з ним трудовий договір, повідомляє територіальний орган Державної податкової служби за місцем її податкової адреси (місцем проживання) про факт і підстави припинення укладеного з домашнім працівником трудового договору за формою згідно з додатком 2 протягом трьох днів з дня його звільнення.
{Абзаци третій і четвертий постановляючої частини замінено абзацом згідно з Постановою КМ № 1392 від 28.12.2021; в редакції Постанови КМ № 967 від 23.08.2024}
За відсутності технічної можливості подання повідомлення про прийняття працівника (домашнього працівника) на роботу/укладення гіг-контракту або припинення трудового договору з домашнім працівником засобами електронного зв'язку в електронній формі повідомлення подається у формі документа на папері згідно з додатками 1 і 2 разом з копією в електронній формі.
{Абзац постановляючої частини в редакції Постанови КМ № 967 від 23.08.2024}
Інформація, що міститься у повідомленні про прийняття працівника (домашнього працівника) на роботу/укладення гіг-контракту або припинення трудового договору з домашнім працівником вноситься до реєстру застрахованих осіб Державного реєстру загальнообов'язкового державного соціального страхування відповідно до Закону України “Про збір та облік єдиного внеску на загальнообов'язкове державне соціальне страхування”, Кодексу законів про працю України.
{Абзац постановляючої частини в редакції Постанови КМ № 967 від 23.08.2024}
Повідомленням про прийняття на роботу члена виконавчого органу господарського товариства, керівника підприємства, установи, організації є відомості, отримані органами Державної податкової служби з Єдиного державного реєстру юридичних осіб, фізичних осіб - підприємців та громадських формувань.
{Постановляючу частину доповнено абзацом згідно з Постановою КМ № 188 від 12.02.2020}
Прем'єр-міністр України
А.ЯЦЕНЮК
Інд. 73
{Додаток виключено на підставі Постанови КМ № 967 від 23.08.2024}
Додаток 1
до постанови Кабінету Міністрів України
від 17 червня 2015 р. № 413
(в редакції постанови Кабінету Міністрів України
від 21 лютого 2025 р. № 184)
ПОВІДОМЛЕННЯ
про прийняття працівника (домашнього працівника) на роботу/укладення гіг-контракту
{Постанову доповнено додатком 1 згідно з Постановою КМ № 967 від 23.08.2024; в редакції Постанови КМ № 184 від 21.02.2025}
Додаток 2
до постанови Кабінету Міністрів України
від 17 червня 2015 р. № 413
ПОВІДОМЛЕННЯ
про припинення трудового договору з домашнім працівником
{Постанову доповнено додатком 2 згідно з Постановою КМ № 967 від 23.08.2024}