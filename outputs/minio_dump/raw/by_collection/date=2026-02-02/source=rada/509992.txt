НАЦІОНАЛЬНА КОМІСІЯ З ЦІННИХ ПАПЕРІВ ТА ФОНДОВОГО РИНКУ
РІШЕННЯ
22.07.2021 № 555
Зареєстровано в Міністерстві
юстиції України
07 вересня 2021 р.
за № 1176/36798
Про затвердження Вимог до інформації, що має міститися в аудиторському звіті щодо річної фінансової звітності, звіті щодо огляду проміжної фінансової інформації та звіті з надання впевненості, що не є аудитом чи оглядом історичної фінансової інформації
{Заголовок із змінами, внесеними згідно з Рішенням Національної комісії з цінних паперів та фондового ринку № 09/21/3398/К03 від 19.12.2025}
{Із змінами, внесеними згідно з Рішеннями Національної комісії
з цінних паперів та фондового ринку
№ 1025 від 28.10.2021 - враховуючи зміни, внесені Рішенням
Національної комісії з цінних паперів та фондового ринку
№ 1120 від 17.11.2021
№ 09/21/3398/К03 від 19.12.2025}
Відповідно до пунктів 8, 13 частини першої статті 8 Закону України «Про державне регулювання ринків капіталу та організованих товарних ринків», частини дванадцятої статті 9 Закону України «Про депозитарну систему України», Закону України «Про аудит фінансової звітності та аудиторську діяльність» та Закону України «Про ринки капіталу та організовані товарні ринки», Міжнародних стандартів контролю якості, аудиту, огляду, іншого надання впевненості та супутніх послуг Національна комісія з цінних паперів та фондового ринку ВИРІШИЛА:
1. Затвердити Вимоги до інформації, що має міститися в аудиторському звіті щодо річної фінансової звітності, звіті щодо огляду проміжної фінансової інформації та звіті з надання впевненості, що не є аудитом чи оглядом історичної фінансової інформації (далі - Вимоги), що додаються.
{Пункт 1 із змінами, внесеними згідно з Рішеннями Національної комісії з цінних паперів та фондового ринку № 1025 від 28.10.2021, № 09/21/3398/К03 від 19.12.2025}
2. Визнати такими, що втратили чинність:
рішення Національної комісії з цінних паперів та фондового ринку від 12 лютого 2013 року № 160 «Про затвердження Вимог до аудиторського висновку, що подається до Національної комісії з цінних паперів та фондового ринку при отриманні ліцензії на здійснення професійної діяльності на ринку цінних паперів», зареєстроване в Міністерстві юстиції України 11 березня 2013 року за № 386/22918 (із змінами);
рішення Національної комісії з цінних паперів та фондового ринку від 11 червня 2013 року № 991 «Про затвердження Вимог до аудиторського висновку, що подається до Національної комісії з цінних паперів та фондового ринку при розкритті інформації про результати діяльності інститутів спільного інвестування (пайових та корпоративних інвестиційних фондів) та компанії з управління активами», зареєстроване в Міністерстві юстиції України 05 липня 2013 року за № 1119/23651 (із змінами);
рішення Національної комісії з цінних паперів та фондового ринку від 16 липня 2013 року № 1247 «Про затвердження Вимог до аудиторського висновку, що подається до Національної комісії з цінних паперів та фондового ринку при проведенні Центральним депозитарієм щорічного аудиту своєї діяльності», зареєстроване в Міністерстві юстиції України 05 серпня 2013 року за № 1321/23853 (із змінами);
рішення Національної комісії з цінних паперів та фондового ринку від 08 жовтня 2013 року № 2187 «Про затвердження Вимог до аудиторського висновку, що подається до Національної комісії з цінних паперів та фондового ринку у складі документів для реєстрації випуску, випуску та проспекту емісії окремих видів цінних паперів, звіту про результати розміщення акцій (крім цінних паперів інститутів спільного інвестування)», зареєстроване в Міністерстві юстиції України 29 жовтня 2013 року за № 1827/ 24359 (із змінами).
3. Дія Вимог поширюється на звіти суб'єктів аудиторської діяльності, складені після дати набрання чинності цим рішенням.
{Рішення доповнено пунктом 3 згідно з Рішенням Національної комісії з цінних паперів та фондового ринку № 1025 від 28.10.2021}
4. Департаменту методології корпоративного управління, корпоративних фінансів, фінансових інструментів на ринках капіталу та організованих товарних ринків (Пересунько Д.) забезпечити:
подання цього рішення на державну реєстрацію до Міністерства юстиції України;
оприлюднення цього рішення на офіційному вебсайті Національної комісії з цінних паперів та фондового ринку.
5. Це рішення набирає чинності з дня його офіційного опублікування.
6. Контроль за виконанням цього рішення покласти на члена Національної комісії з цінних паперів та фондового ринку Шаповала Ю.
Голова Комісії
Р. Магомедов
ПОГОДЖЕНО:
Голова Аудиторської палати України
Т. Каменська
ЗАТВЕРДЖЕНО
Рішення Національної комісії
з цінних паперів та фондового
ринку
22 липня 2021 року № 555
(в редакції рішення Національної
комісії з цінних паперів
та фондового ринку
від 19 грудня 2025 р.
№ 09/21/3398/К03)
Зареєстровано в Міністерстві
юстиції України
07 вересня 2021 р.
за № 1176/36798
Вимоги
до інформації, що має міститися в аудиторському звіті щодо річної фінансової звітності, звіті щодо огляду проміжної фінансової інформації та звіті з надання впевненості, що не є аудитом чи оглядом історичної фінансової інформації
{Щодо набрання чинності глав 4-10 розділу II Вимог, рядку 1 таблиці додатку 2, в частині урахування вимог, встановлених рішенням Національної комісії з цінних паперів та фондового ринку від 22 лютого 2024 року № 224, другого речення примітки 2 до таблиці додатку 3, пункту 3 примітки 1 до таблиці 1 додатку 4, рядків 2 – 5 таблиці 1 додатку 7 в частині урахування вимог, встановлених рішенням Національної комісії з цінних паперів та фондового ринку від 16 серпня 2022 року № 1097, та рядків 1, 3 таблиці додатку 10 до Вимог див. пункт 5 Рішення Національної комісії з цінних паперів та фондового ринку № 09/21/3398/К03 від 19.12.2025}
I. Загальні положення
1. Ці Вимоги визначають загальні та додаткові вимоги до інформації, яка подається до Національної комісії з цінних з паперів та фондового ринку (НКЦПФР) заявниками та / або учасниками ринків капіталу та організованих товарних ринків, нагляд за якими здійснює НКЦПФР, та яка має обов'язково міститися в звіті суб'єкта аудиторської діяльності або звіті щодо огляду суб'єкта аудиторської діяльності (далі – звіт суб'єкта аудиторської діяльності).
Для цілей цих Вимог звіт суб'єкта аудиторської діяльності складається з:
аудиторського звіту щодо річної фінансової звітності (далі – аудиторський звіт) та звіту з надання впевненості, що не є аудитом чи оглядом історичної фінансової інформації (далі – звіт з надання впевненості), або
звіту щодо огляду проміжної фінансової інформації (далі – звіт щодо огляду) та звіту з надання впевненості, або
звіту з надання впевненості у випадках, передбачених законодавством України.
2. Ці Вимоги поширюються на звіт суб'єкта аудиторської діяльності щодо:
фінансової звітності, яка підлягає обов'язковому аудиту / огляду;
консолідованої / комбінованої фінансової звітності при поданні документів до НКЦПФР щодо діяльності небанківської фінансової групи, державне регулювання та нагляд за діяльністю якої здійснює НКЦПФР (далі – небанківська фінансова група);
річної / проміжної консолідованої / комбінованої фінансової звітності, яка подається при здійсненні публічної пропозиції цінних паперів;
надання впевненості, що не є аудитом чи оглядом історичної фінансової інформації.
У випадку необхідності подання до НКЦПФР заявником та / або учасником ринків капіталу та організованих товарних ринків фінансової звітності за декілька звітних періодів, ці Вимоги поширюються на звіт суб'єкта аудиторської діяльності за останній звітний період (річний або проміжний), що передує поданню документів до НКЦПФР, крім випадків, визначених нормативно-правовими актами НКЦПФР та цими Вимогами.
3. Дія цих Вимог поширюється на звіти суб'єкта аудиторської діяльності, які подаються до НКЦПФР:
заявником для отримання ліцензії на провадження відповідного виду професійної діяльності на ринках капіталу та організованих товарних ринках (крім банків);
фізичною або юридичною особою для отримання погодження істотної участі, наміру її набуття або збільшення у професійному учаснику ринків капіталу та організованих товарних ринків;
емітентом цінних паперів або юридичною особою, яка на дату звіту суб'єкта аудиторської діяльності не є емітентом цінних паперів, або засновником (уповноваженою особою засновника(ів)) для реєстрації випуску, реєстрації випуску та затвердження проспекту цінних паперів, затвердження проспекту цінних паперів / остаточних умов публічної пропозиції (крім банків), (крім цінних паперів інститутів спільного інвестування (далі – ІСІ));
емітентом цінних паперів або юридичною особою, яка на дату звіту суб'єкта аудиторської діяльності не є емітентом цінних паперів, або засновником (уповноваженою особою засновника(ів)) щодо особи (осіб), яка(і) надає(ють) забезпечення для виконання емітентом зобов'язань за цінними паперами (при поданні документів на реєстрацію емісії цінних паперів);
емітентом цінних паперів при розкритті регулярної інформації (крім банків та інших фінансових установ, нагляд за якими здійснює НБУ);
особою, яка надає забезпечення, при розкритті регулярної інформації;
заявником для включення до реєстру авторизованих рейтингових агентств;
авторизованим рейтинговим агентством при розкритті регулярної інформації;
адміністратором недержавних пенсійних фондів при розкритті річної інформації про результати діяльності недержавних пенсійних фондів;
відповідальною особою небанківської фінансової групи, переважна діяльність у якій здійснюється фінансовими установами, державне регулювання та нагляд за діяльністю яких здійснює НКЦПФР;
уповноваженою особою засновника(ів) корпоративного інвестиційного фонду (далі – КІФ) щодо його засновника(ів) – юридичної(их) особи(іб) для погодження проєкту статуту КІФ та реєстрації випуску акцій з метою формування початкового статутного капіталу КІФ;
професійними учасниками ринків капіталу та організованих товарних ринків (крім банків) при розкритті річних звітних даних відповідно до нормативно-правових актів НКЦПФР, якими регламентується подання таких даних до НКЦПФР;
компанією з управління активами:
для реєстрації випуску акцій КІФ, що здійснюється з метою спільного інвестування, та проспекту емісії акцій КІФ;
для внесення змін до проспекту емісії цінних паперів ІСІ, пов'язаних з кожною наступною емісією цінних паперів ІСІ.
4. Звіти суб'єкта аудиторської діяльності, які подаються до НКЦПФР заявником та / або учасником ринків капіталу та організованих товарних ринків у складі документів, необхідних для отримання відповідної адміністративної послуги, та в інших випадках, передбачених цими Вимогами, повинні відповідати цим Вимогам.
5. Звіт суб'єкта аудиторської діяльності щодо фінансової звітності іноземної юридичної особи має відповідати вимогам щодо мови документів, встановленим статтею 140 Закону України «Про ринки капіталу та організовані товарні ринки».
6. Звіти, зазначені в пункті 3 цих Вимог, суб'єктів аудиторської діяльності, які мають право проводити обов'язковий аудит, можуть надавати тільки суб'єкти аудиторської діяльності, зареєстровані, у тому числі на період проведення аудиту або огляду або виконання завдань з іншого надання впевненості, у відповідному розділі Реєстру аудиторів та суб'єктів аудиторської діяльності (далі – Реєстр), який ведеться Органом суспільного нагляду за аудиторською діяльністю відповідно до Закону України «Про аудит фінансової звітності та аудиторську діяльність» (далі – Закон про аудит). У разі заміни суб'єкта аудиторської діяльності у випадках, передбачених цими Вимогами, завдання, за результатами яких надаються зазначені звіти, повинні бути виконані новим єдиним суб'єктом аудиторської діяльності, який має право проводити обов'язковий аудит, щодо фінансової звітності за останній звітний період (річний або проміжний), що передує поданню документів до НКЦПФР, крім випадку якщо аудована фінансова звітність подана до Комісії у складі документів та / або звітних даних, передбачених нормативно-правовими актами Комісії / подана (розміщена) у центрі збору фінансової звітності.
Завдання, за результатами яких надаються зазначені звіти, виконуються новим єдиним суб'єктом аудиторської діяльності у разі:
укладання договору про надання послуг з обов'язкового аудиту фінансової звітності з новим суб'єктом аудиторської діяльності;
застосування до суб'єкта аудиторської діяльності, який виконував відповідне завдання з надання впевненості, стягнення за вчинення професійного проступку у вигляді зупинення права на надання послуг з обов'язкового аудиту фінансової звітності або обов'язкового аудиту фінансової звітності підприємств, що становлять суспільний інтерес;
виключення суб'єкта аудиторської діяльності, який виконував відповідне завдання з надання впевненості, з Реєстру.
Для іноземної юридичної особи аудиторський звіт або звіт щодо огляду або звіт з надання впевненості можуть надаватися різними суб'єктами аудиторської діяльності, які мають право проводити обов'язковий аудит в країні реєстрації іноземної юридичної особи.
7. Якщо відповідний орган заявника або учасника ринків капіталу та організованих товарних ринків призначив суб'єкта аудиторської діяльності для надання послуг з обов'язкового аудиту або огляду фінансової звітності або виконання завдань з надання впевненості, який не зареєстрований у відповідному розділі Реєстру на період проведення аудиту / огляду, на період виконання завдань з надання впевненості або на дату складання звіту суб'єкта аудиторської діяльності, то в такому випадку поданий до НКЦПФР / оприлюднений звіт суб'єкта аудиторської діяльності вважатиметься таким, що не відповідає цим Вимогам.
8. При проведенні аудиту річної фінансової звітності формат і зміст аудиторського звіту має відповідати вимогам, встановленим Міжнародними стандартами аудиту (далі – МСА) та Законом про аудит.
При проведенні огляду проміжної фінансової інформації формат і зміст звіту щодо огляду має відповідати вимогам, встановленим Міжнародними стандартами завдань з огляду (далі – МСЗО).
При виконанні завдання з надання впевненості формат і зміст звіту з надання впевненості має відповідати вимогам, встановленим Міжнародним стандартом завдань з надання впевненості 3000 «Завдання з надання впевненості, що не є аудитом чи оглядом історичної фінансової інформації» (далі – МСЗНВ).
9. В аудиторському звіті та звіті щодо огляду суб'єкта аудиторської діяльності додатково до інформації, передбаченої МСА, МСЗО та Законом про аудит, повинна зазначатися інформація за формою згідно з додатком 1 до цих Вимог.
II. Вимоги до інформації, що має міститися у звіті з надання впевненості
1. Загальні вимоги до інформації, що має міститися у звіті з надання впевненості
10. Звіт з надання впевненості має відповідати загальним та додатковим вимогам до інформації, що має міститися у такому звіті (далі – вимоги до інформації), які визначені в цьому розділі.
Звіт з надання впевненості має готуватися суб'єктом аудиторської діяльності на останню звітну дату, що передує поданню звіту суб'єкта аудиторської діяльності до НКЦПФР, або на іншу дату, визначену нормативно-правовими актами НКЦПФР.
Довідки з інформацією та розрахунками, передбачені у додатках 2 – 12 до цих Вимог, що мають міститися у звіті з надання впевненості, готуються заявником та / або учасником ринків капіталу та організованих товарних ринків на останню звітну дату, що передує поданню звіту суб'єкта аудиторської діяльності до НКЦПФР, або на іншу дату, визначену нормативно-правовими актами НКЦПФР.
Звіт з надання впевненості подається до НКЦПФР разом з аудиторським звітом та / або звітом щодо огляду або окремо у випадках, визначених нормативно-правовими актами НКЦПФР.
11. Заявники та / або учасники ринків капіталу та організованих товарних ринків:
створюють суб'єкту аудиторської діяльності належні умови для якісного надання аудиторських послуг відповідно до законодавства України, МСА, МСЗО та МСЗНВ;
надають на вимогу суб'єкта аудиторської діяльності усю відповідну інформацію та документи для підготовки звіту з надання впевненості відповідно до цих Вимог.
Підготовка суб'єктом аудиторської діяльності інформації, що має міститися у звіті з надання впевненості, передбачає:
формування висновку суб'єкта аудиторської діяльності з наданням обґрунтованої впевненості щодо виконуваного завдання;
формування висновку суб'єкта аудиторської діяльності щодо того, чи були отримані документи та інформація в достатньому обсязі для висловлення вмотивованого, об'єктивного та неупередженого висновку суб'єкта аудиторської діяльності з приводу аналізованих питань;
формування висновку суб'єкта аудиторської діяльності щодо суттєвості впливу виявленої невідповідності (окремо або в сукупності) на загальний висновок щодо фінансового / майнового стану заявника.
Підготовка суб'єктом аудиторської діяльності інформації, що має міститися у звіті з надання впевненості, передбачає також оцінювання інформації у довідках, підготовлених заявником та / або учасником ринків капіталу та організованих товарних ринків, а саме:
чи підготовлена така інформація в усіх суттєвих аспектах та чи є вона достовірною згідно з цими Вимогами.
12. У звітах з надання впевненості, що подаються до НКЦПФР, додатково до інформації, передбаченої МСЗНВ, повинен бути висловлений висновок суб'єкта аудиторської діяльності з наданням обґрунтованої впевненості щодо інформації та розрахунків, зазначених у довідках, передбачених цими Вимогами.
Відповідна(і) довідка(и), передбачена(і) формою(ами), встановленими у додатках 2 – 12 до цих Вимог, щодо якої(их) суб'єкт аудиторської діяльності повинен висловити свій висновок, додається(ються) до звіту з надання впевненості.
13. Кожен звіт з надання впевненості, передбачений цим розділом, повинен містити інформацію, що визначена формою, встановленою у додатку 1 до цих Вимог.
Звіти з надання впевненості, які надаються відповідно до вимог глав 2 – 6 цього розділу, а також заявником для включення до реєстру авторизованих рейтингових агентств та при розкритті регулярної інформації емітентами цінних паперів / особами, які надають забезпечення / авторизованими рейтинговими агентствами, подачі звітних даних професійними учасниками ринків капіталу та організованих товарних ринків та у разі їх оприлюднення на власному вебсайті у випадках, передбачених відповідними нормативно-правовими актами НКЦПФР, якими регламентується необхідність такого оприлюднення, додатково повинні містити інформацію, що передбачена формою, встановленою у додатку 2 до цих Вимог.
У разі якщо інформація, надання якої передбачено цим розділом, у встановлених нормативно-правовими актами НКЦПФР випадках є незастосовною до заявника або учасника ринків капіталу та організованих товарних ринків, тоді така інформація не наводиться у звіті з надання впевненості, про що суб'єкт аудиторської діяльності зобов'язаний зазначити.
2. Вимоги до інформації щодо заявників для отримання ліцензії
14. У звіті з надання впевненості, який подається до НКЦПФР заявником у складі документів для отримання ліцензії на провадження відповідного виду професійної діяльності на ринках капіталу та організованих товарних ринках, відповідно до вимог статті 71 Закону України «Про ринки капіталу та організовані товарні ринки» додатково до вимог, наведених у пункті 12 цих Вимог, повинен бути висловлений висновок суб'єкта аудиторської діяльності щодо відповідності інформації та розрахунків, зазначених у довідці вимогам законодавства та вимогам, що передбачені формою встановленою у додатку 3 до цих Вимог.
15. Інформація, що наводиться у звіті суб'єкта аудиторської діяльності з надання впевненості, повинна містити висновок щодо відповідності даних, зазначених заявником, встановленим вимогам, відповідно до додатку 3 до цих Вимог.
16. Суб'єктом аудиторської діяльності стосовно інформації, надання якої вимагається пунктом 14 цих Вимог, висловлюється висновок з надання впевненості з метою отримання заявником наступних адміністративних послуг:
видача ліцензії на провадження професійної діяльності на ринках капіталу (за видами професійної діяльності – діяльність з управління активами, діяльність з управління майном для фінансування об'єктів будівництва та/або здійснення операцій з нерухомістю, діяльність з адміністрування недержавних пенсійних фондів);
видача ліцензії на провадження професійної діяльності на ринках капіталу та організованих товарних ринках (за видами професійної діяльності – діяльність з торгівлі фінансовими інструментами, діяльність з організації з торгівлі фінансовими інструментами, депозитарна діяльність, клірингова діяльність, діяльність з управління активами інституційних інвесторів, а саме діяльність з управління іпотечним покриттям, діяльність на організованих товарних ринках).
3. Вимоги до інформації щодо фізичної або юридичної особи для отримання погодження наміру набуття або збільшення істотної участі
17. У звіті з надання впевненості, який подається до НКЦПФР фізичною або юридичною особою у складі документів для отримання погодження наміру набуття або збільшення істотної участі у професійному учаснику ринків капіталу та організованих товарних ринків з метою підтвердження фінансового стану заявника, який має намір набути або збільшити істотну участь, включно з інформацією про джерела походження власних коштів, відповідно до вимог статті 74 Закону України «Про ринки капіталу та організовані товарні ринки» додатково до вимог, наведених у пункті 12 цих Вимог, повинен бути висловлений висновок суб'єкта аудиторської діяльності щодо відповідності вимогам законодавства інформації та розрахунків, зазначених у довідці, що передбачена формою, встановленою у:
таблиці 1 додатку 4 до цих Вимог стосовно фінансового стану заявника, який є юридичною особою;
таблиці 2 додатку 4 до цих Вимог стосовно фінансового стану заявника, який є фізичною особою.
Інформація, що наводиться у звіті суб'єкта аудиторської діяльності з надання впевненості, повинна містити висновок щодо відповідності даних, зазначених заявником, встановленим вимогам, відповідно до додатку 4 до цих Вимог.
18. Разом зі звітом з надання впевненості, що подається стосовно заявника, який є фізичною особою, для отримання погодження наміру набуття або збільшення істотної участі у професійному учаснику, до НКЦПФР повинна подаватися перевірена суб'єктом аудиторської діяльності довідка про майновий стан фізичної особи, що передбачена формою, встановленою в додатку 12 до цих Вимог.
19. У разі якщо заявник подає документи на погодження наміру набуття або збільшення істотної участі у професійному учаснику та при цьому вже має участь / істотну участь у такому професійному учаснику, розмір якої знаходиться відповідно у межах до 10% або від 10% до 25%, від 25% до 50%, від 50% до 75% статутного капіталу професійного учасника, набуття / збільшення якої відбулось за відповідним(и) правочином(ами) в межах зазначених проміжків граничних значень відсотків статутного капіталу професійного учасника без погодження НКЦПФР / Нацкомфінпослуг, оскільки таке набуття / збільшення не потребувало погодження НКЦПФР / Нацкомфінпослуг, то у звіті з надання впевненості, який подається відповідно до пункту 17 цих Вимог, повинен бути висловлений висновок суб'єкта аудиторської діяльності щодо інформації за кожним фактом збільшення заявником участі / істотної участі в професійному учаснику з урахуванням примітки 4 до таблиць 1, 2 додатку 4 до цих Вимог.
Для вимог цього пункту застосовується період не більший, ніж 10 років з моменту набуття / збільшення істотної участі.
20. Суб'єктом аудиторської діяльності стосовно інформації, надання якої вимагається цією главою, висловлюється висновок з надання впевненості з метою отримання заявником наступних адміністративних послуг:
погодження наміру набуття або збільшення особою істотної участі у професійному учаснику ринків капіталу (за видами професійної діяльності – діяльність з управління активами, діяльність з управління майном для фінансування об'єктів будівництва та/або здійснення операцій з нерухомістю, діяльність з адміністрування недержавних пенсійних фондів);
погодження наміру набуття або збільшення особою істотної участі у професійному учаснику ринків капіталу та організованих товарних ринків (крім банку) (за видами професійної діяльності – діяльність з торгівлі фінансовими інструментами, діяльність з організації торгівлі фінансовими інструментами, депозитарна діяльність, клірингова діяльність, діяльність на організованих товарних ринках).
4. Вимоги до інформації щодо емітентів цінних паперів (крім цінних паперів ІСІ)
21. У звіті з надання впевненості, який подається до НКЦПФР емітентами цінних паперів або юридичними особами, які на дату проведення аудиторської перевірки не є емітентами цінних паперів (майбутні емітенти), або засновником (уповноваженою особою засновника(ів)) для реєстрації випуску, реєстрації випуску та затвердження проспекту цінних паперів / остаточних умов публічної пропозиції, затвердження проспекту цінних паперів (крім цінних паперів ІСІ), додатково до вимог, наведених у пункті 12 цих Вимог, повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 1 додатку 5 до цих Вимог.
22. Звіт з надання впевненості щодо інформації про забезпечення випуску корпоративних облігацій, опціонних сертифікатів стосовно особи, яка надає забезпечення, що подається до НКЦПФР емітентом у складі пакету документів для реєстрації випуску облігацій, опціонних сертифікатів, реєстрації випуску та затвердження проспекту облігацій, опціонних сертифікатів / остаточних умов публічної пропозиції, має відповідати вимогам для звіту з надання впевненості стосовно емітента, за зобов'язаннями якого така особа надає забезпечення, встановленим таблицею 1 додатку 5 до цих Вимог.
23. У звіті з надання впевненості, який подається до НКЦПФР акціонерним товариством, що створюється у процесі приватизації та корпоратизації, для реєстрації випуску його акцій повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 2 додатку 5 до цих Вимог.
24. Суб'єктом аудиторської діяльності стосовно інформації, надання якої вимагається пунктами 21 – 23 цих Вимог, висловлюється висновок з надання впевненості з метою отримання емітентами цінних паперів або юридичними особами, які на дату проведення аудиторської перевірки не є емітентами цінних паперів (майбутні емітенти), або засновником (уповноваженою особою засновника(ів)) наступних адміністративних послуг:
затвердження проспекту цінних паперів (крім цінних паперів інститутів спільного інвестування);
реєстрація випуску цінних паперів з видачею свідоцтва (тимчасового свідоцтва) про реєстрацію випуску цінних паперів (крім облігацій внутрішніх місцевих позик, акцій корпоративного інвестиційного фонду, випущених з метою формування початкового статутного капіталу та цінних паперів інститутів спільного інвестування);
реєстрація випуску цінних паперів та затвердження проспекту цінних паперів з видачею тимчасового свідоцтва, крім облігацій внутрішніх місцевих позик (крім цінних паперів інститутів спільного інвестування).
5. Вимоги до інформації щодо ІСІ, засновника(ів) – юридичної(их) особи(іб) КІФ
25. У звіті з надання впевненості щодо засновника(ів) – юридичної(их)
особи(іб) КІФ додатково до вимог, наведених у пункті 12 цих Вимог, повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 1 додатку 6 до цих Вимог.
Суб'єктом аудиторської діяльності щодо інформації, надання якої вимагається цим пунктом, висловлюється висновок з надання впевненості щодо наданої інформації з метою погодження проекту статуту КІФ та реєстрації випуску акцій з метою формування початкового статутного капіталу КІФ з видачею тимчасового свідоцтва про реєстрацію випуску акцій.
26. Для ІСІ при поданні компанією з управління активами документів з метою реєстрації змін до проспекту емісії цінних паперів ІСІ, пов'язаних з кожною наступною емісією цінних паперів ІСІ; для реєстрації випуску акцій КІФ, що здійснюється з метою спільного інвестування, та проспекту емісії акцій КІФ, додатково до вимог, наведених у пункті 12 цих Вимог, у звіті з надання впевненості повинен бути наведений розрахунок розміру активів ІСІ з описом методики проведення розрахунку та висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 2 додатку 6 до цих Вимог.
Розрахунок розміру активів ІСІ здійснюється компанією з управління активами на підставі наявних у неї даних.
Суб'єктом аудиторської діяльності стосовно інформації, надання якої вимагається цим пунктом, висловлюється висновок з надання впевненості з метою отримання компанією з управління активами наступних адміністративних послуг:
реєстрація змін до проспекту емісії, випуску цінних паперів та заміна свідоцтва про реєстрацію випуску цінних паперів інституту спільного інвестування;
реєстрація змін до проспекту емісії цінних паперів, змін до регламенту, реєстрація випуску цінних паперів інституту спільного інвестування та заміна свідоцтва про реєстрацію випуску цінних паперів інституту спільного інвестування;
реєстрація змін до проспекту емісії цінних паперів, змін до регламенту, реєстрація випуску цінних паперів інституту спільного інвестування, заміна свідоцтва про реєстрацію випуску цінних паперів інституту спільного інвестування та заміна свідоцтва про внесення відомостей про інститут спільного інвестування до Єдиного державного реєстру інститутів спільного інвестування;
реєстрація випуску цінних паперів інституту спільного інвестування, що здійснюється з метою спільного інвестування, проспекту емісії цінних паперів та видача свідоцтва про реєстрацію випуску цінних паперів інституту спільного інвестування.
6. Вимоги до інформації щодо недержавних пенсійних фондів та адміністраторів недержавних пенсійних фондів
27. Для адміністраторів недержавних пенсійних фондів додатково до вимог, наведених у пункті 12 цих Вимог, зазначається перелік недержавних пенсійних фондів, які мають діючий договір з адміністрування з цим адміністратором.
28. У звіті з надання впевненості щодо адміністратора недержавних пенсійних фондів при розкритті річної інформації щодо провадження ним діяльності з адміністрування недержавних пенсійних фондів повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 1 додатку 7 до цих Вимог.
29. У звіті з надання впевненості щодо діяльності НПФ повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 2 додатку 7 до цих Вимог.
7. Вимоги до інформації щодо Центрального депозитарію цінних паперів
30. У звіті з надання впевненості, який подається до НКЦПФР Центральним депозитарієм цінних паперів при проведенні щорічного аудиту своєї діяльності, повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у додатку 8 до цих Вимог.
8. Вимоги до інформації щодо управителів
31. У звіті з надання впевненості, який подається при розкритті річних звітних даних відповідно до нормативно-правових актів НКЦПФР, якими регламентується подання таких даних до НКЦПФР, професійним учасником ринків капіталу, який надає фінансові послуги з управління майном для фінансування об'єктів будівництва та / або здійснення операцій з нерухомістю, повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у додатку 9 до цих Вимог.
9. Вимоги до інформації щодо небанківських фінансових груп
32. У звіті з надання впевненості, який подається до НКЦПФР відповідальною особою небанківської фінансової групи при проведенні щорічного аудиту консолідованої / комбінованої фінансової звітності небанківської фінансової групи, повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у додатку 10 до цих Вимог.
10. Вимоги до інформації щодо дотримання норм законодавства емітентами цінних паперів та авторизованими рейтинговими агентствами
33. Для емітента цінних паперів (крім приватного акціонерного товариства, яке не є підприємством, що становить суспільний інтерес та емітентів цінних паперів інститутів спільного інвестування) або особи, яка надає забезпечення за цінними паперами, у звіті з надання впевненості повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 1 додатку 11 до цих Вимог.
34. Для авторизованого рейтингового агентства, яке не є емітентом цінних паперів, у звіті з надання впевненості повинен бути висловлений висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 2 додатку 11 до цих Вимог.
35. Звіт з надання впевненості щодо емітента інфраструктурних облігацій повинен містити висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 3 додатку 11 до цих Вимог.
36. Звіт з надання впевненості щодо емітента зелених облігацій повинен містити висновок суб'єкта аудиторської діяльності з надання впевненості щодо відповідності вимогам законодавства інформації та розрахунків, зазначених у довідці, що передбачена формою, встановленою у таблиці 4 додатку 11 до цих Вимог.
III. Порядок подання звіту з надання впевненості
37. Заявник, засновник (уповноважена особа засновника(ів)) або учасник ринків капіталу та організованих товарних ринків та суб'єкт аудиторської діяльності, що готує документи для подання до НКЦПФР, повинен мати особистий кабінет у комплексній інформаційній системі (далі – КІС) НКЦПФР.
Звіти з надання впевненості, подання яких до НКЦПФР передбачено цими Вимогами, подаються засобами КІС заявником, засновником (уповноваженою особою засновника(ів)) або учасником ринків капіталу та організованих товарних ринків в електронній формі або як електронна копія паперового документа (сканкопія) у складі документів на отримання відповідної адміністративної послуги, а також можуть подаватися у відповідь на лист (вимогу) НКЦПФР, як окремий документ шляхом надсилання листа НКЦПФР засобами КІС.
Подання заявником, засновником (уповноваженою особою засновника(ів)) або учасником ринків капіталу та організованих товарних ринків до НКЦПФР звітів з надання впевненості, передбачених цими Вимогами, здійснюється шляхом їх направлення через особистий кабінет в КІС з урахуванням вимог законодавства про електронні документи та електронний документообіг відповідно до вимог та засобами, визначеними окремим документом нормативно-технічного характеру, інформація про які оприлюднена на офіційному вебсайті НКЦПФР.
38. Датою отримання звіту з надання впевненості від заявника або учасника ринків капіталу та організованих товарних ринків або пояснень від суб'єкта аудиторської діяльності до системи КІС є дата їх надходження до особистого кабінету в КІС.
39. Кожен звіт з надання впевненості, у разі подання його в електронній формі, має бути поданий в одному із текстових форматів, а саме: Portable Document Format / A (формат специфікації PDF 1.4 ISO 19005-1:2005) – PDF/A, Rich Text Format – RTF, Excel (.xlsx), Word (.doc),(.docx).
Підпис усіх звітів з надання впевненості, створених в електронній формі або як електронна копія паперового документа (сканкопія), здійснюється із застосуванням електронного підпису суб'єкта аудиторської діяльності-фізичної особи, що базується на кваліфікованому сертифікаті відкритого ключа, який повинен містити ідентифікаційні дані фізичної особи, або уповноваженої особи суб'єкта аудиторської діяльності-юридичної особи, що базується на кваліфікованому сертифікаті відкритого ключа, який повинен містити ідентифікаційні дані юридичної особи суб'єкта аудиторської діяльності, представником якого є уповноважена особа (повне або офіційне скорочене найменування та ідентифікаційний код юридичної особи), та / або електронного підпису уповноваженої особи заявника або учасника ринків капіталу та організованих товарних ринків, що базується на кваліфікованому сертифікаті відкритого ключа, який повинен містити ідентифікаційні дані юридичної особи, представником якої є уповноважена особа (повне або офіційне скорочене найменування та ідентифікаційний код юридичної особи). У разі якщо кваліфікований сертифікат відкритого ключа уповноваженої особи суб'єкта аудиторської діяльності та уповноваженої особи заявника або учасника ринків капіталу та організованих товарних ринків не містить даних, зазначених в цьому абзаці, такі електронні документи не приймаються до розгляду НКЦПФР.
Електронний підпис суб'єкта аудиторської діяльності та заявника або учасника ринків капіталу та організованих товарних ринків, що базується на кваліфікованому сертифікаті відкритого ключа, має міститись на кожному електронному документі, подання якого передбачено розділом II цих Вимог.
IV. Контроль за дотриманням вимог до звіту суб'єкта аудиторської діяльності
40. Заявник, учасник ринків капіталу та організованих товарних ринків і суб'єкт аудиторської діяльності зобов'язані надавати НКЦПФР на її вимогу пояснення за результатами надання аудиторських послуг заявнику або учаснику ринків капіталу та організованих товарних ринків.
Пояснення заявника, учасника ринків капіталу та організованих товарних ринків і суб'єкта аудиторської діяльності разом з підтверджуючими документами подаються до НКЦПФР протягом десяти робочих днів із дня отримання запиту від НКЦПФР, якщо у запиті не встановлено інший строк.
За результатами аналізу здійснених заявниками та учасниками ринків капіталу та організованих товарних ринків розрахунків, передбачених цими Вимогами, НКЦПФР має право відхилити їх з огляду на невідповідність застосованої методики сутності перевірки, що здійснюється відповідно до цих Вимог, та вимагати від такого заявника та учасника подання розрахунків, проведених відповідно до цих Вимог. Зазначена вимога направляється уповноваженою особою НКЦПФР та не потребує попереднього прийняття відповідного рішення НКЦПФР.
41. Обмін інформацією та листування між учасниками ринків капіталу та організованих товарних ринків, заявниками, суб'єктами аудиторської діяльності та Комісією здійснюються засобами КІС.
42. Контроль за дотриманням заявниками та учасниками ринків капіталу та організованих товарних ринків цих Вимог здійснюється НКЦПФР відповідно до законодавства.
{Вимоги в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Т.в.о. директора департаменту
методології корпоративного
управління, корпоративних
фінансів, фінансових
інструментів на ринках
капіталу та організованих
товарних ринків
О. Будьонний
Додаток 1
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 9, 13 цих Вимог)
ІНФОРМАЦІЯ
про суб'єкта аудиторської діяльності та умови договору
{Додаток 1 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 2
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункт 13 цих Вимог)
ДОВІДКА
про загальну інформацію щодо заявника або учасника ринків капіталу та організованих товарних ринків
{Додаток 2 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 3
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 14, 15 цих Вимог)
ДОВІДКА
про інформацію щодо заявника для отримання ліцензії на провадження відповідного виду професійної діяльності на ринках капіталу та організованих товарних ринках
{Додаток 3 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 4
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 17, 19 цих Вимог)
ДОВІДКА
про інформацію щодо фізичної або юридичної особи для отримання погодження наміру набуття або збільшення істотної участі
{Додаток 4 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 5
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 21 – 23 цих Вимог)
ДОВІДКА
про інформацію щодо емітентів цінних паперів або юридичних осіб, які на дату підготовки звіту з надання впевненості не є емітентами цінних паперів (майбутні емітенти) (крім цінних паперів ІСІ), а також особи, що надає забезпечення за облігаціями
{Додаток 5 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 6
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 25, 26 цих Вимог)
ДОВІДКА
про інформацію щодо засновника(ів) – юридичної(их) особи(іб) КІФ при поданні документів для погодження проекту статуту КІФ та реєстрації випуску акцій з метою формування початкового статутного капіталу КІФ
{Додаток 6 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 7
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 27 – 29 цих Вимог)
ДОВІДКА
про інформацію щодо адміністратора недержавних пенсійних фондів при розкритті річної інформації про провадження ним діяльності з адміністрування недержавних пенсійних фондів
{Додаток 7 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 8
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункт 30 цих Вимог)
ДОВІДКА
про інформацію щодо Центрального депозитарію цінних паперів
{Додаток 8 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 9
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункт 31 цих Вимог)
ДОВІДКА
про інформацію щодо професійного учасника ринків капіталу, який надає фінансові послуги з управління майном для фінансування об'єктів будівництва та/або здійснення операцій з нерухомістю
{Додаток 9 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 10
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункт 32 цих Вимог)
ДОВІДКА
про інформацію щодо небанківських фінансових груп
{Додаток 10 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 11
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункти 33 – 36 цих Вимог)
ДОВІДКА
про інформацію щодо дотримання норм законодавства емітентом цінних паперів
{Додаток 11 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}
Додаток 12
до Вимог до інформації,
що має міститися в аудиторському звіті
щодо річної фінансової звітності,
звіті щодо огляду проміжної фінансової
інформації та звіті з надання впевненості,
що не є аудитом чи оглядом історичної
фінансової інформації
(пункт 18 цих Вимог)
ДОВІДКА
про майновий стан фізичної особи
{Додаток 12 в редакції Рішення Національної комісії з цінних паперів та фондового ринку № 09/21/3398/К03 від 19.12.2025}