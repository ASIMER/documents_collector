МІНІСТЕРСТВО ФІНАНСІВ УКРАЇНИ
НАКАЗ
21.07.2022 № 208
Зареєстровано в Міністерстві
юстиції України
01 серпня 2022 р.
за № 861/38197
{Наказ втратив чинність на підставі Наказу Міністерства фінансів № 603 від 01.12.2025}
Про особливості подання бюджетних запитів у період дії воєнного стану
Відповідно до статті 34 Бюджетного кодексу України, пункту 4 Положення про Міністерство фінансів України, затвердженого постановою Кабінету Міністрів України від 20 серпня 2014 року № 375, враховуючи особливості діяльності головних розпорядників коштів державного бюджету у період дії воєнного стану, введеного Указом Президента України від 24 лютого 2022 року № 64 «Про введення воєнного стану в Україні», НАКАЗУЮ:
1. Установити, що у період дії воєнного стану, як виняток із Інструкції з підготовки бюджетних запитів, затвердженої наказом Міністерства фінансів України від 06 червня 2012 року № 687, зареєстрованої в Міністерстві юстиції України 26 червня 2012 року за № 1057/21369, бюджетні запити подаються до Міністерства фінансів України в електронній або паперовій формі.
Бюджетний запит в електронній формі подається через систему електронної взаємодії органів виконавчої влади чи спеціальний вебмодуль системи взаємодії.
Бюджетний запит у паперовій формі подається у разі, якщо:
у головного розпорядника коштів державного бюджету відсутні система електронного документообігу, інтегрована до системи електронної взаємодії органів виконавчої влади, або спеціальний вебмодуль системи взаємодії;
бюджетний запит містить інформацію з обмеженим доступом, вимогу щодо захисту якої встановлено законом.
2. Головний розпорядник коштів державного бюджету забезпечує відповідність бюджетного запиту, складеного з використанням автоматизованої системи ведення державного бюджету (АІС «Держбюджет»), бюджетному запиту, поданому до Міністерства фінансів України відповідно до пункту 1 цього наказу.
3. Департаменту державного бюджету в установленому порядку забезпечити:
подання цього наказу на державну реєстрацію до Міністерства юстиції України;
оприлюднення цього наказу.
4. Цей наказ набирає чинності з дня його офіційного опублікування.
5. Контроль за виконанням цього наказу залишаю за собою та покладаю на заступників Міністра відповідно до розподілу обов'язків.
Міністр
С. Марченко
ПОГОДЖЕНО:
Заступник Міністра цифрової трансформації України
з питань європейської інтеграції
В. Іонан