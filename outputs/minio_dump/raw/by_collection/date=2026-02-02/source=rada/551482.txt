КАБІНЕТ МІНІСТРІВ УКРАЇНИ
ПОСТАНОВА
від 14 січня 2026 р. № 45
Київ
Про внесення змін до Порядку реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури
Кабінет Міністрів України постановляє:
Внести до Порядку реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, затвердженого постановою Кабінету Міністрів України від 7 лютого 2025 р. № 142 “Про реалізацію експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури” (Офіційний вісник України, 2025 р., № 20, ст. 1335, № 89, ст. 6206), зміни, що додаються.
Прем'єр-міністр України
Ю. СВИРИДЕНКО
Інд. 21
ЗАТВЕРДЖЕНО
постановою Кабінету Міністрів України
від 14 січня 2026 р. № 45
ЗМІНИ,
що вносяться до Порядку реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури
1. Абзац перший пункту 4 викласти в такій редакції:
“4. Учасниками експериментального проекту є Міненерго, ДСНС, Міноборони, а також підприємства, установи та організації, які належать до сфери управління Міноборони, Держспецтрансслужба, Адміністрація Держспецзв'язку, оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, обласні та Київська міська держадміністрації (військові адміністрації), а також підприємства, установи та організації, що належать до сфери їх управління, органи місцевого самоврядування (за згодою), комунальні підприємства, установи, організації, господарські товариства, учасником (засновником) яких є держава або територіальна громада, Мінрозвитку, Агентство відновлення, державні підприємства, установи та організації, що належать до сфери управління Агентства відновлення, АТ “Укрзалізниця”, проектні та будівельні організації (за згодою).”.
2. У пункті 5:
1) в абзаці першому слова “ та інформацію про місця їх розташування” замінити словами і цифрами “інформацію про місця їх розташування та пропозиції щодо рівнів інженерного захисту об'єктів критичної інфраструктури, погоджені з головним розпорядником бюджетних коштів або Координаційним центром інженерного захисту критичної інфраструктури з урахуванням вимог Концепції “Країна - фортеця”, типових рішень з інженерного захисту критичних елементів об'єктів критичної інфраструктури від ураження засобами повітряного нападу противника в рамках реалізації Концепції “Країна - фортеця”, а також типових рішень другого рівня інженерного захисту критичних елементів об'єктів критичної інфраструктури з розрахунковим строком експлуатації до п'яти років від ураження засобами повітряного нападу противника в рамках реалізації Концепції “Країна - фортеця”, схвалених постановою Кабінету Міністрів України від 26 квітня 2024 р. № 471, - із змінами, внесеними постановою Кабінету Міністрів України від 12 січня 2026 р. № 32.”;
2) абзац другий викласти в такій редакції:
“Переліки об'єктів критичної інфраструктури формуються з урахуванням наявності зазначених об'єктів у секторальних переліках об'єктів критичної інфраструктури Міненерго або Мінрозвитку, інформації щодо обґрунтування потреби у фінансуванні відповідних об'єктів та документальних підтверджень визначення очікуваної вартості.”;
3) в абзаці третьому слова “Агентству відновлення” замінити словами “головним розпорядникам бюджетних коштів”.
3. Пункт 6 після слова “розташування” доповнити словами “та визначенням рівня інженерного захисту”.
4. У пункті 7 слова “наявність виділених в установленому порядку” замінити словами “власників (землекористувачів)”.
5. У пункті 8:
1) після абзацу першого доповнити пункт новими абзацами такого змісту:
“Ремонт та інші інженерно-технічні заходи із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, передбачені експериментальним проектом, за рішенням замовника можуть здійснюватися без розроблення відповідної проектної документації.
Розроблення проектної документації із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури здійснюється з урахуванням вимог Концепції “Країна - фортеця”, типових рішень з інженерного захисту критичних елементів об'єктів критичної інфраструктури від ураження засобами повітряного нападу противника в рамках реалізації Концепції “Країна - фортеця”, а також типових рішень другого рівня інженерного захисту критичних елементів об'єктів критичної інфраструктури з розрахунковим строком експлуатації до п'яти років від ураження засобами повітряного нападу противника в рамках реалізації Концепції “Країна - фортеця”, схвалених постановою Кабінету Міністрів України від 26 квітня 2024 р. № 471, - із змінами, внесеними постановою Кабінету Міністрів України від 12 січня 2026 р. № 32.
Оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури незалежно від форми власності, на балансі яких перебувають об'єкти захисту, забезпечують розроблення проектної документації на електротехнічну частину, виконання електротехнічних робіт, зокрема переміщення трансформаторів, іншого енергетичного обладнання, перенесення існуючих силових мереж, прокладання контрольних та силових кабелів до захисної споруди, підключення об'єктів захисту (силових трансформаторів, іншого енергетичного обладнання) та виконання на таких об'єктах пусконалагоджувальних робіт або можуть делегувати такі функції за погодженням з головним розпорядником бюджетних коштів замовникам робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.”.
У зв'язку з цим абзаци другий - десятий вважати відповідно абзацами п'ятим - тринадцятим;
2) після абзацу шостого доповнити пункт новим абзацом такого змісту:
“Погодження проектної документації на об'єкти нового будівництва, реконструкції, капітального ремонту другого та третього рівнів захисту з головним органом військового управління з планування оборони держави, стратегічного планування застосування Збройних Сил здійснюється за рішенням замовника будівництва.”.
У зв'язку з цим абзаци сьомий - тринадцятий вважати відповідно абзацами восьмим - чотирнадцятим.
6. У пункті 9:
1) в абзацах другому і третьому слова “обласні та Київська міська військові адміністрації” замінити словами “обласні та Київська міська держадміністрації (військові адміністрації), підприємства, установи та організації, що належать до сфери їх управління, органи місцевого самоврядування (за згодою), комунальні підприємства, установи, організації, господарські товариства, учасником (засновником) яких є держава або територіальна громада”;
2) в абзаці четвертому слова “обласним та Київській міській військовим адміністраціям” замінити словами “обласним та Київській міській держадміністраціям (військовим адміністраціям), підприємствам, установам та організаціям, що належать до сфери їх управління, органам місцевого самоврядування (за згодою), комунальним підприємствам, установам, організаціям, господарським товариствам, учасником (засновником) яких є держава або територіальна громада,”;
3) після абзацу шостого доповнити пункт новими абзацами такого змісту:
“Замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури мають право залучати на підставі рішення Міноборони підрозділи Держспецтрансслужби до виконання таких робіт у регіонах.
При цьому замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, генеральні підрядники забезпечують підрозділи Держспецтрансслужби матеріалами, конструкціями, обладнанням та іншими ресурсами, необхідними для виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, для яких реалізується зазначений експериментальний проект. У цьому випадку замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, генеральні підрядники з підрозділами Держспецтрансслужби мають право укладати договори підряду, зокрема договори субпідряду без отримання прибутку на виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури. У разі виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури підрозділами Держспецтрансслужби оплата замовником робіт (послуг) здійснюється генеральному підряднику, крім будівельно-монтажних робіт.
Для виконання робіт з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури можуть в установленому порядку використовуватися матеріальні резерви.”.
У зв'язку з цим абзац сьомий вважати абзацом десятим.
7. У першому реченні пункту 10 слово “бюджету” замінити словами “і місцевих бюджетів”.
8. Абзац четвертий пункту 12 викласти в такій редакції:
“У разі неотримання замовником будівництва вмотивованої відмови у затвердженні оператором критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури акта приймання-передачі відповідний оператор зобов'язаний у п'ятиденний строк з дня отримання акта приймання-передачі делегувати своїх представників для підписання акта приймання-передачі закінченого будівництвом об'єкта (черги будівництва та/або пускові комплекси, передбачені проектною документацією). Якщо у зазначений строк оператор критичної інфраструктури не делегував своїх представників, закінчений будівництвом об'єкт (черги будівництва та/або пускові комплекси, передбачені проектною документацією) вважається таким, що прийнятий в експлуатацію зазначеним оператором, а акт приймання-передачі таким, що затверджений.”.
9. У тексті Порядку слова “обласна та Київська міська військова адміністрація” в усіх відмінках і формах числа замінити словами “обласна та Київська міська держадміністрація (військова адміністрація)” у відповідному відмінку і числі.