КАБІНЕТ МІНІСТРІВ УКРАЇНИ
ПОСТАНОВА
від 26 липня 2018 р. № 588
Київ
Деякі питання виплати стипендій членам Ради з державної підтримки кінематографії
{Із змінами, внесеними згідно з Постановами КМ
№ 241 від 17.03.2023
№ 58 від 21.01.2026}
Відповідно до частини восьмої статті 9 Закону України “Про державну підтримку кінематографії в Україні” Кабінет Міністрів України постановляє:
1. Затвердити Порядок виплати стипендій членам Ради з державної підтримки кінематографії, що додається.
2. Установити, що розмір щомісячної стипендії кожному членові Ради з державної підтримки кінематографії становить 20 прожиткових мінімумів для працездатних осіб у розмірі, встановленому станом на 1 січня календарного року.
{Пункт 2 із змінами, внесеними згідно з Постановою КМ № 241 від 17.03.2023}
Прем'єр-міністр України
В.ГРОЙСМАН
Інд. 73
ЗАТВЕРДЖЕНО
постановою Кабінету Міністрів України
від 26 липня 2018 р. № 588
ПОРЯДОК
виплати стипендій членам Ради з державної підтримки кінематографії
1. Цей Порядок визначає механізм виплати стипендій членам Ради з державної підтримки кінематографії (далі - Рада).
2. Члени Ради за виконання своїх функцій отримують плату - стипендію.
3. Виплата стипендій членам Ради здійснюється щомісяця не пізніше ніж 15 числа за рахунок коштів загального фонду державного бюджету за бюджетною програмою “Державна підтримка кінематографії, у тому числі документування воєнних злочинів”.
{Пункт 3 із змінами, внесеними згідно з Постановою КМ № 58 від 21.01.2026}
4. Держкіно перераховує стипендії членам Ради на їх особисті банківські рахунки.
5. У разі дострокового припинення Кабінетом Міністрів України відповідно до частини п'ятої статті 9 Закону України “Про державну підтримку кінематографії в Україні” повноважень члена Ради виплата стипендії припиняється з місяця, що настає за місяцем припинення повноважень.
6. Член Ради не отримує стипендію у разі, коли у попередньому місяці він не брав участі у засіданнях Ради без поважних причин.