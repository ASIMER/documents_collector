Указ
Президента України
Про внесення змін до деяких указів Президента України щодо щорічних грантів Президента України молодим вченим та докторам наук
{Із змінами, внесеними згідно з Указом Президента
№ 81/2026 від 26.01.2026}
1. Внести до указів Президента України такі зміни:
1) в Указі Президента України від 9 квітня 2002 року № 315/2002 "Про додаткові заходи щодо підтримки молодих учених" (зі змінами, внесеними Указами від 24 березня 2003 року № 253/2003, від 16 травня 2008 року № 444/2008 та від 31 травня 2016 року № 231/2016):
а) у назві, преамбулі та тексті Указу слова "молодих учених" замінити словами "молодих вчених";
б) у статті 1:
в абзаці першому слова "наукових досліджень" замінити словами "наукових досліджень і розробок";
в абзаці другому слова та цифри "докторів наук (до 35 років)" замінити словами та цифрами "докторів наук (до 40 років включно)";
в абзаці третьому слова та цифри "докторантів (до 33 років)" замінити словами та цифрами "докторантів (до 35 років включно)";
в абзаці четвертому слова та цифри "кандидатів наук (до 30 років)" замінити словами та цифрами "докторів філософії / кандидатів наук (до 35 років включно)";
в) у статті 2 слова "вищих навчальних закладів" замінити словами "закладів вищої освіти";
г) пункт "в" статті 3, статтю 4 виключити;
ґ) в абзаці першому статті 5 слова і цифри "вищі навчальні заклади III-IV рівнів акредитації" замінити словами "заклади вищої освіти", а слова "галузевим академіям наук" - словами "національним галузевим академіям наук";
{Пункт 2 статті 1 втратив чинність на підставі Указу Президента № 81/2026 від 26.01.2026}
3) в абзаці першому статті 4 Указу Президента України від 16 травня 2008 року № 444/2008 "Про додаткові заходи щодо забезпечення розвитку наукової сфери" слова та цифри "докторів наук (до 45 років) для здійснення наукових досліджень" замінити словами та цифрами "докторів наук (до 45 років включно) для проведення наукових досліджень і розробок".
{Пункт 4 статті 1 втратив чинність на підставі Указу Президента № 81/2026 від 26.01.2026}
2. Кабінету Міністрів України забезпечити:
у тримісячний строк внесення відповідних змін до постанови Кабінету Міністрів України від 4 липня 2018 р. № 528 "Про Національний фонд досліджень України";
починаючи з 2025 року проведення Національним фондом досліджень України конкурсів наукових (науково-технічних) проєктів для надання щорічних грантів Президента України для молодих вчених та докторів наук.
3. Цей Указ набирає чинності з дня його опублікування.
Президент України
В. ЗЕЛЕНСЬКИЙ
м. Київ
14 травня 2024 року
№ 324/2024