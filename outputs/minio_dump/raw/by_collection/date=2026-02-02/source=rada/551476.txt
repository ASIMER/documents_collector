МІНІСТЕРСТВО КУЛЬТУРИ УКРАЇНИ
НАКАЗ
18.12.2025 № 1051
Зареєстровано в Міністерстві
юстиції України
23 грудня 2025 року
за № 1934/45340
Про внесення змін до наказу Міністерства культури України від 27 листопада 2025 року № 973
Відповідно до абзацу одинадцятого пункту 13 Положення про державну реєстрацію нормативно-правових актів міністерств, інших органів виконавчої влади, затвердженого постановою Кабінету Міністрів України від 28 грудня 1992 року № 731, НАКАЗУЮ:
1. Внести до Положення про премію імені Шолом-Алейхема, затвердженого наказом Міністерства культури України від 27 листопада 2025 року № 973, зареєстрованого в Міністерстві юстиції України 15 грудня 2025 року за № 1878/45284, такі зміни:
у розділі II:
абзац другий пункту 6 викласти з абзацним відступом в 10 міліметрів від межі лівого поля;
після абзацу сьомого пункту 7 доповнити пропуском рядка;
у пункті 10:
в абзаці третьому слова «законодавства та» замінити словами «законодавства у сфері культури і мистецтва, у тому числі»;
в абзаці четвертому слова «рішення Комітету» замінити словами «рішення Комітетом»;
абзац четвертий пункту 12 викласти з абзацним відступом в 10 міліметрів від межі лівого поля;
у пункті 1 розділу III:
абзац сьомий після слова «Премії» доповнити словами «(далі — рішення)»;
після абзацу сьомого доповнити пропуском рядка;
у розділі IV:
у пункті 1:
в абзаці першому слова «проводиться з» замінити словами «проводиться з»;
абзац восьмий після слова «авторів» доповнити словами «(далі — суб'єкт подання)»;
у пункті 3:
в абзаці четвертому слова «електронному вигляді» (у двох випадках) замінити словами «електронній формі»;
в абзаці шостому цифру «1» виключити;
абзац дев'ятий викласти з абзацним відступом в 10 міліметрів від межі лівого поля, після слова «громадянство» доповнити словом «України»;
абзац десятий після слова «паспорта» доповнити словами «громадянина України»;
у пункті 4:
абзац третій після слів «Положення», «конкурс», «документах» доповнити розділовим знаком та словами «,», «на здобуття Премії», «суб'єкта подання» відповідно;
у додатку:
у відмітці цифру «1» виключити, слово «пункт» замінити словами «абзац шостий пункту»;
абзаци перший, другий викласти з абзацним відступом в 10 міліметрів від межі лівого поля;
у підрядковому тексті слово «претендентів)» замінити словом «претендентів))», слово «зазначається» виключити.
2. Департаменту мистецтв та креативних індустрій (Лавро Є.В.) забезпечити подання цього наказу на державну реєстрацію до Міністерства юстиції України.
3. Цей наказ набирає чинності з дня його офіційного опублікування.
4. Контроль за виконанням цього наказу покласти на державного секретаря Левчука В.Є.
Віце-прем'єр-міністр
з гуманітарної політики України —
Міністр культури України
Тетяна БЕРЕЖНА