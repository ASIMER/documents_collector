МІНІСТЕРСТВО ВНУТРІШНІХ СПРАВ УКРАЇНИ
НАКАЗ
24.01.2025 № 44
Зареєстровано в Міністерстві
юстиції України
06 лютого 2025 року
за № 184/43590
{Наказ втратив чинність на підставі Наказу Міністерства внутрішніх справ № 818 від 21.11.2025}
Про затвердження деяких зразків документів, які подаються для набуття громадянства України, прийняття до громадянства України
Відповідно до Закону України «Про громадянство України», підпункту 1 пункту 7 розділу II «Прикінцеві та перехідні положення» Закону України від 20 серпня 2024 року № 3897-IX «Про внесення змін до деяких законів України щодо правового статусу іноземців та осіб без громадянства, які беруть участь у захисті територіальної цілісності та недоторканності України», абзацу третього пункту 2 постанови Кабінету Міністрів України від 28 грудня 1992 року № 731 «Про затвердження Положення про державну реєстрацію нормативно-правових актів міністерств та інших органів виконавчої влади», з метою приведення нормативно-правового акта у відповідність до законодавства НАКАЗУЮ:
1. Затвердити такі, що додаються:
1) Декларацію про відмову від іноземного громадянства особи, яка в установленому законодавством України порядку уклала контракт на проходження військової служби у Збройних Силах України, Державній спеціальній службі транспорту або Національній гвардії України;
2) Декларацію про відмову від іноземного громадянства для другого з подружжя;
3) Декларацію про відмову від іноземного громадянства для другого з подружжя особи, яка в установленому законодавством України порядку проходила військову службу за контрактом у Збройних Силах України, Державній спеціальній службі транспорту або Національній гвардії України та загинула при виконанні службових обов'язків;
4) Декларацію про відмову від іноземного громадянства особи, яку визнано біженцем або якій надано притулок в Україні;
5) Декларацію про відмову від іноземного громадянства особи, яка в установленому законодавством України порядку проходить / проходила військову службу за контрактом у Збройних Силах України, Державній спеціальній службі транспорту або Національній гвардії України та нагороджена державною нагородою України;
6) Декларацію про відмову від іноземного громадянства особи, яка має визначні заслуги перед Україною або прийняття якої до громадянства України становить державний інтерес для України;
7) Декларацію про відмову від іноземного громадянства особи, яка отримала посвідку на тимчасове проживання на підставі частин двадцятої, двадцять четвертої статті 4 Закону України «Про правовий статус іноземців та осіб без громадянства»;
8) Декларацію про відмову від іноземного громадянства особи, яка зазнала переслідувань;
9) Декларацію про відмову дитини від іноземного громадянства;
10) Зобов'язання про складання іспитів з основ Конституції України, історії України та на рівень володіння державною мовою.
2. Визнати таким, що втратив чинність, наказ Міністерства внутрішніх справ України від 28 грудня 2021 року № 989 «Про затвердження зразків деяких документів, які подаються для набуття громадянства України іноземцями, які мають визначні заслуги перед Україною або прийняття яких до громадянства України становить державний інтерес для України, які брали (беруть) участь у захисті територіальної цілісності та недоторканності України, та іноземцями, які зазнали переслідувань», зареєстрований у Міністерстві юстиції України 30 грудня 2021 року за № 1696/37318.
3. Управлінню взаємодії з Державною міграційною службою України Міністерства внутрішніх справ України (Юрков О.) забезпечити подання цього наказу на державну реєстрацію до Міністерства юстиції України в установленому порядку.
4. Цей наказ набирає чинності з дня його офіційного опублікування.
Міністр
Ігор КЛИМЕНКО
ПОГОДЖЕНО:
Міністр оборони України
Т. в. о. Міністра закордонних
справ України
Уповноважений Верховної Ради України
з прав людини
Т. в. о. Голови
Державної міграційної служби України
Рустем УМЄРОВ
Євген ПЕРЕБИЙНІС
Дмитро ЛУБІНЕЦЬ
Ірина КОВАЛЕВСЬКА
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яка в установленому законодавством України порядку уклала контракт на проходження військової служби у Збройних Силах України, Державній спеціальній службі транспорту або Національній гвардії України
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства для другого з подружжя
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства для другого з подружжя особи, яка в установленому законодавством України порядку проходила військову службу за контрактом у Збройних Силах України, Державній спеціальній службі транспорту або Національній гвардії України та загинула при виконанні службових обов'язків
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яку визнано біженцем або якій надано притулок в Україні
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яка в установленому законодавством України порядку проходить / проходила військову службу за контрактом у Збройних Силах України, Державній спеціальній службі транспорту або Національній гвардії України та нагороджена державною нагородою України
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яка має визначні заслуги перед Україною або прийняття якої до громадянства України становить державний інтерес для України
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яка отримала посвідку на тимчасове проживання на підставі частин двадцятої, двадцять четвертої статті 4 Закону України «Про правовий статус іноземців та осіб без громадянства»
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову від іноземного громадянства особи, яка зазнала переслідувань
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Декларація
про відмову дитини від іноземного громадянства
ЗАТВЕРДЖЕНО
Наказ Міністерства
внутрішніх справ України
24 січня 2025 року № 44
Зобов'язання
про складання іспитів з основ Конституції України, історії України та на рівень володіння державною мовою