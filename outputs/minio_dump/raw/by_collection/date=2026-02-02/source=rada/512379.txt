КАБІНЕТ МІНІСТРІВ УКРАЇНИ
ПОСТАНОВА
від 23 грудня 2021 р. № 1367
Київ
{Постанова втратила чинність на підставі Постанови КМ № 64 від 14.01.2026}
Про внесення змін до Порядку організації надання соціальних послуг
Кабінет Міністрів України постановляє:
1. Внести до Порядку організації надання соціальних послуг, затвердженого постановою Кабінету Міністрів України від 1 червня 2020 р. № 587 (Офіційний вісник України, 2020 р., № 57, ст. 1781; 2021 р., № 86, ст. 5484), зміни, що додаються.
2. Ця постанова набирає чинності з дня її опублікування, крім пункту 1 змін, затверджених цією постановою, який набирає чинності з 1 липня 2022 року.
Прем'єр-міністр України
Д. ШМИГАЛЬ
Інд. 73
ЗАТВЕРДЖЕНО
постановою Кабінету Міністрів України
від 23 грудня 2021 р. № 1367
ЗМІНИ,
що вносяться до Порядку організації надання соціальних послуг
1. Пункт 1 доповнити абзацом такого змісту:
“Організація перебування та надання соціальних послуг особам, які постраждали від домашнього насильства та/або насильства за ознакою статі, у спеціалізованих службах підтримки постраждалих осіб здійснюється відповідно до стандартів надання соціальних послуг таким особам.”.
2. Пункт 2 викласти в такій редакції:
“2. У цьому Порядку терміни вживаються у значенні, наведеному в Законах України “Про соціальні послуги”, “Про соціальну роботу з сім'ями, дітьми та молоддю”, “Про місцеве самоврядування в Україні”, “Про охорону дитинства”, “Про запобігання та протидію домашньому насильству”, “Про протидію торгівлі людьми”, “Про соціальну адаптацію осіб, які відбувають чи відбули покарання у виді обмеження волі або позбавлення волі на певний строк”, “Про основи соціального захисту бездомних осіб і безпритульних дітей”, “Про зайнятість населення”, “Про свободу пересування та вільний вибір місця проживання в Україні”, “Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус”, “Про надання публічних (електронних публічних) послуг щодо декларування та реєстрації місця проживання в Україні”.”.
3. Пункт 4 доповнити абзацом такого змісту:
“особи, які проживають на тимчасово окупованій території України та періодично перебувають на території України, на яких органи державної влади здійснюють свої повноваження в повному обсязі, незалежно від наявності або відсутності довідки про взяття на облік внутрішньо переміщеної особи.”.
4. В абзаці першому пункту 7 слово “п'яти” замінити словом “семи”.
5. Пункт 25 доповнити абзацом такого змісту:
“Особи, які проживають на тимчасово окупованій території України та періодично перебувають на території України, на яких органи державної влади здійснюють свої повноваження в повному обсязі, без отримання довідки про взяття на облік внутрішньо переміщеної особи подають заяву за задекларованим місцем проживання, в якій обов'язково зазначають строк свого проживання.”.