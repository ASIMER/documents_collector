КАБІНЕТ МІНІСТРІВ УКРАЇНИ
ПОСТАНОВА
від 27 грудня 2019 р. № 1130
Київ
Про затвердження Порядку оформлення та видачі Міністерством закордонних справ, посольством чи консульською установою України документа, що підтверджує переслідування особи з політичних мотивів
{Назва документа в редакції Постанови КМ № 1345 від 22.10.2025}
{Із змінами, внесеними згідно з Постановою КМ
№ 1345 від 22.10.2025}
Відповідно до абзацу тридцять сьомого статті 1 Закону України “Про громадянство України” Кабінет Міністрів України постановляє:
{Вступна частина в редакції Постанови КМ № 1345 від 22.10.2025}
Затвердити Порядок оформлення та видачі Міністерством закордонних справ, посольством чи консульською установою України документа, що підтверджує переслідування особи з політичних мотивів, що додається.
{Постановляюча частина із змінами, внесеними згідно з Постановою КМ № 1345 від 22.10.2025}
Прем'єр-міністр України
О.ГОНЧАРУК
Інд. 27
ЗАТВЕРДЖЕНО
постановою Кабінету Міністрів України
від 27 грудня 2019 р. № 1130
ПОРЯДОК
оформлення та видачі Міністерством закордонних справ, посольством чи консульською установою України документа, що підтверджує переслідування особи з політичних мотивів
{Назва Порядку із змінами, внесеними згідно з Постановою КМ № 1345 від 22.10.2025}
{У назві та тексті Порядку слова “дипломатичне представництво” у всіх відмінках замінено словом “посольство” у відповідному відмінку згідно з Постановою КМ № 1345 від 22.10.2025}
1. Цей Порядок встановлює процедуру оформлення та видачі МЗС, посольством чи консульською установою України документа, що підтверджує переслідування особи з політичних мотивів, у формі довідки про те, що іноземець, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України (далі - довідка).
{Пункт 1 в редакції Постанови КМ № 1345 від 22.10.2025}
11. У цьому Порядку терміни “документ, що підтверджує переслідування особи з політичних мотивів” та “переслідування особи з політичних мотивів” вживаються у значенні, наведеному в Законі України “Про громадянство України”.
{Порядок доповнено пунктом 11 згідно з Постановою КМ № 1345 від 22.10.2025}
2. Довідка видається іноземцю, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України (далі - заявник), для набуття громадянства України в установленому порядку.
{Пункт 2 в редакції Постанови КМ № 1345 від 22.10.2025}
3. Опрацювання клопотань заявників щодо видачі довідок здійснюється посадовими особами МЗС, посольства чи консульської установи України (далі - уповноважені особи).
{Пункт 4 виключено на підставі Постанови КМ № 1345 від 22.10.2025}
5. Для оформлення та видачі довідки заявник, який проживає на території України на законних підставах, подає заяву МЗС за формою згідно з додатком 1.
Заявник, який постійно проживає за кордоном, подає зазначену заяву посольству чи консульській установі України в країні свого постійного проживання.
6. До заяви додаються:
1) одна кольорова фотокартка розміром 3,5 х 4,5 сантиметра;
2) копія паспортного документа;
3) копія документа, що підтверджує проживання в Україні на законних підставах або постійне проживання в іншій країні;
4) один з таких документів:
документ, що підтверджує порушення правоохоронними та/або судовими органами держави, визнаної Верховною Радою України державою-агресором, державою-окупантом, стосовно заявника кримінальної справи (відкриття кримінального провадження) у зв'язку із здійсненням ним діяльності, спрямованої на вираження поглядів, цінностей, позицій щодо відстоювання державного суверенітету України, її незалежності, територіальної цілісності і недоторканності, демократичного конституційного ладу та інших національних інтересів України;
документ, що підтверджує незаконне затримання, незаконний арешт, незаконне тримання або іншим чином незаконне позбавлення особистої свободи заявника правоохоронними та/або судовими органами держави, визнаної Верховною Радою України державою-агресором, державою-окупантом, вчинені з порушенням фундаментальних гарантій, встановлених Конвенцією про захист прав людини і основоположних свобод та протоколами до неї, у зв'язку із здійсненням заявником діяльності, спрямованої на вираження поглядів, цінностей, позицій щодо відстоювання державного суверенітету України, її незалежності, територіальної цілісності і недоторканності, демократичного конституційного ладу та інших національних інтересів України.
{Підпункт 4 пункту 6 в реакдції Постанови КМ № 1345 від 22.10.2025}
7. Документи, видані уповноваженими органами іноземної держави, повинні бути легалізовані, якщо інше не передбачено законом чи міжнародним договором України, та подані разом з нотаріально засвідченим перекладом українською мовою.
8. Подання заяви та документів здійснюється заявником особисто.
9. У день отримання заяви та документів, передбачених пунктом 6 цього Порядку, уповноважена особа здійснює перевірку їх повноти та відповідності вимогам пункту 7 цього Порядку.
{Пункт 9 із змінами, внесеними згідно з Постановою КМ № 1345 від 22.10.2025}
10. У разі коли подані документи не відповідають вимогам пунктів 6 та 7 цього Порядку, вони повертаються заявнику для усунення виявлених недоліків.
{Пункт 10 із змінами, внесеними згідно з Постановою КМ № 1345 від 22.10.2025}
11. Отримані посольством чи консульською установою України заява та документи заявника, який постійно проживає в іншій країні, надсилаються МЗС через систему електронної взаємодії виконавчої влади протягом п'яти робочих днів.
{Пункт 11 із змінами, внесеними згідно з Постановою КМ № 1345 від 22.10.2025}
12. Отримані МЗС заява та документи протягом п'яти робочих днів надсилаються разом із запитом, що оформлюється на бланку МЗС за формою згідно з додатком 2, МВС, ДМС, Адміністрації Держприкордонслужби, СБУ для проведення перевірки підстав, за наявності яких заявнику може бути відмовлено в оформленні довідки.
Державні органи, зазначені в абзаці першому цього пункту, здійснюють відповідну перевірку та інформують МЗС про результати протягом десяти робочих днів з дня отримання запиту.
{Абзац другий пункту 12 із змінами, внесеними згідно з Постановою КМ № 1345 від 22.10.2025}
У відповіді державних органів обов'язково зазначається конкретна підстава для відмови в оформленні довідки, передбачена пунктом 14 цього Порядку, або інформація про відсутність таких підстав.
{Пункт 12 доповнено абзацом згідно з Постановою КМ № 1345 від 22.10.2025}
13. Рішення про оформлення довідки або про відмову в оформленні довідки за формою згідно з додатком 21 ухвалюється МЗС з урахуванням результатів проведених перевірок. Рішення реєструється у журналі реєстрації прийнятих МЗС рішень щодо оформлення/відмови в оформленні довідки за формою згідно з додатком 3.
У разі отримання від державних органів, зазначених в абзаці першому пункту 12 цього Порядку, або одного з них інформації про наявність підстав для відмови в оформленні довідки МЗС ухвалюється рішення про відмову в оформленні довідки.
{Пункт 13 доповнено абзацом згідно з Постановою КМ № 1345 від 22.10.2025}
{Пункт 13 із змінами, внесеними згідно з Постановою КМ № 1345 від 22.10.2025}
14. Підставами для відмови в оформленні довідки є:
1) вчинення заявником дій, які суперечать інтересам національної безпеки;
2) подання заявником завідомо неправдивих даних або підроблених документів;
3) причетність заявника до терористичної діяльності, вчинення ним злочину проти миру, безпеки людства та міжнародного правопорядку, воєнних та інших тяжких злочинів, а також в інтересах забезпечення національної безпеки.
15. Ухвалення МЗС рішення про оформлення довідки або про відмову в оформленні довідки здійснюється у місячний строк з дня надходження відповідей державних органів, зазначених в абзаці першому пункту 12 цього Порядку.
{Абзац перший пункту 15 із змінами, внесеними згідно з Постановою КМ № 1345 від 22.10.2025}
У разі необхідності проведення державними органами додаткових перевірок щодо заявника строк розгляду клопотань щодо оформлення довідок може продовжуватися на період до одного місяця.
16. Інформація про прийняте рішення доводиться МЗС або посольством чи консульською установою України до відома заявника протягом п'яти робочих днів.
17. Довідка за формою згідно з додатком 4 оформлюється на бланку посольства чи консульської установи України / МЗС та видається МЗС заявникам, які на законних підставах проживають в Україні, та посольством чи консульською установою України - заявникам, які постійно проживають в іншій країні.
18. Видані довідки обліковуються у журналі за формою згідно з додатком 5.
Додаток 1
до Порядку
(в редакції постанови Кабінету Міністрів України
від 22 жовтня 2025 р. № 1345)
ЗАЯВА
{Додаток 1 в редакції Постанови КМ № 1345 від 22.10.2025}
Додаток 2
до Порядку
(в редакції постанови Кабінету Міністрів України
від 22 жовтня 2025 р. № 1345)
ЗАПИТ
щодо перевірки підстав, за наявності яких заявнику може бути відмовлено в оформленні довідки про те, що іноземець, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України
{Додаток 2 в редакції Постанови КМ № 1345 від 22.10.2025}
Додаток 21
до Порядку
Рішення
{Порядок доповнено додатком 21 згідно з Постановою КМ № 1345 від 22.10.2025}
Додаток 3
до Порядку
(в редакції постанови Кабінету Міністрів України
від 22 жовтня 2025 р. № 1345)
ЖУРНАЛ
реєстрації прийнятих МЗС рішень щодо оформлення/відмови в оформленні довідки про те, що іноземець, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України
{Додаток 3 в редакції Постанови КМ № 1345 від 22.10.2025}
Додаток 4
до Порядку
(в редакції постанови Кабінету Міністрів України
від 22 жовтня 2025 р. № 1345)
ДОВІДКА
про те, що іноземець, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України
{Додаток 4 в редакції Постанови КМ № 1345 від 22.10.2025}
Додаток 5
до Порядку
(в редакції постанови Кабінету Міністрів України
від 22 жовтня 2025 р. № 1345)
ЖУРНАЛ
обліку в МЗС/посольстві/консульській установі України довідок про те, що іноземець, який є громадянином держави, визнаної Верховною Радою України державою-агресором, державою-окупантом, зазнав у країні своєї громадянської належності переслідувань через політичні переконання, що виявилися у здійсненні ним діяльності, спрямованої на захист національних інтересів України
{Додаток 5 в редакції Постанови КМ № 1345 від 22.10.2025}