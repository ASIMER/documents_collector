КАБІНЕТ МІНІСТРІВ УКРАЇНИ
ПОСТАНОВА
від 19 січня 2026 р. № 46
Київ
Про внесення змін до особливостей здійснення публічних закупівель товарів, робіт і послуг для замовників, передбачених Законом України “Про публічні закупівлі”, на період дії правового режиму воєнного стану в Україні та протягом 90 днів з дня його припинення або скасування
Кабінет Міністрів України постановляє:
Внести до особливостей здійснення публічних закупівель товарів, робіт і послуг для замовників, передбачених Законом України “Про публічні закупівлі”, на період дії правового режиму воєнного стану в Україні та протягом 90 днів з дня його припинення або скасування, затверджених постановою Кабінету Міністрів України від 12 жовтня 2022 р. № 1178 (Офіційний вісник України, 2022 р., № 84, ст. 5176; 2023 р., № 51, ст. 2834, № 52, ст. 2905, № 100, ст. 5974, № 101, ст. 6017; 2024 р., № 65, ст. 3908; 2025 р., № 39, ст. 2629, № 77, ст. 5292, № 86, ст. 5933), зміни, що додаються.
Прем'єр-міністр України
Ю. СВИРИДЕНКО
Інд. 67
ЗАТВЕРДЖЕНО
постановою Кабінету Міністрів України
від 19 січня 2026 р. № 46
ЗМІНИ,
що вносяться до особливостей здійснення публічних закупівель товарів, робіт і послуг для замовників, передбачених Законом України “Про публічні закупівлі”, на період дії правового режиму воєнного стану в Україні та протягом 90 днів з дня його припинення або скасування
1. У пункті 13:
1) доповнити пункт після абзацу сорок першого новим абзацом такого змісту:
“26) здійснюється закупівля юридичною особою, єдиним учасником (засновником) якої є держава, до 17 лютого 2026 р. послуг, необхідних для здійснення управління боргом, залучення, обслуговування і погашення запозичень, вчинення правочинів з борговими зобов'язаннями, що виникли внаслідок залучення запозичень з міжнародного ринку капіталу через інструменти кредитування, розміщення іноземних боргових цінних паперів на іноземній фондовій біржі, у тому числі шляхом обміну, випуску, купівлі, викупу та продажу боргових зобов'язань.”.
У зв'язку з цим абзаци сорок другий - сорок сьомий вважати відповідно абзацами сорок третім - сорок восьмим;
2) останнє речення абзацу сорок п'ятого після цифр “20, 21” доповнити цифрами “, 26”;
3) друге речення абзацу сорок шостого після цифр “15” доповнити цифрами “, 26”.
2. В абзаці першому пункту 19 слово і цифри “та 15” замінити цифрами і словом “, 15 та 26”.