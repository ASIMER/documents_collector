МІНІСТЕРСТВО МОЛОДІ ТА СПОРТУ УКРАЇНИ
НАКАЗ
24.11.2022 № 4842
Зареєстровано в Міністерстві
юстиції України
11 січня 2023 р.
за № 65/39121
Про затвердження Порядку комплектування національних збірних команд України з неолімпійських та національних видів спорту
{Заголовок із змінами, внесеними згідно з Наказом Міністерства молоді та спорту № 7680 від 02.12.2025}
{Із змінами, внесеними згідно з Наказами Міністерства молоді та спорту
№ 3436 від 13.06.2023
№ 7680 від 02.12.2025}
Відповідно до статті 37 Закону України «Про фізичну культуру і спорт», підпунктів 23 і 24 пункту 4, пункту 8 Положення про Міністерство молоді та спорту України, затвердженого постановою Кабінету Міністрів України від 02 липня 2014 року № 220, НАКАЗУЮ:
1. Затвердити Порядок комплектування національних збірних команд України з неолімпійських та національних видів спорту, що додається.
{Пункт 1 із змінами, внесеними згідно з Наказом Міністерства молоді та спорту № 7680 від 02.12.2025}
2. Визнати таким, що втратив чинність, наказ Міністерства молоді та спорту України від 17 листопада 2017 року № 4840 «Про затвердження Порядку конкурсного відбору комплектування складу національних збірних команд України з неолімпійських видів спорту», зареєстрований в Міністерстві юстиції України 11 грудня 2017 року за № 1492/31360.
3. Департаменту фізичної культури та неолімпійських видів спорту забезпечити подання цього наказу в установленому порядку на державну реєстрацію до Міністерства юстиції України.
4. Відділу взаємодії з громадськістю та засобами масової інформації забезпечити оприлюднення цього наказу на офіційному вебсайті Міністерства молоді та спорту України.
5. Цей наказ набирає чинності з дня його офіційного опублікування.
6. Контроль за виконанням цього наказу покласти на заступника Міністра молоді та спорту України відповідно до розподілу функціональних обов'язків.
Міністр
В. Гутцайт
ЗАТВЕРДЖЕНО
Наказ Міністерства
молоді та спорту України
24 листопада 2022 року № 4842
Зареєстровано в Міністерстві
юстиції України
11 січня 2023 р.
за № 65/39121
ПОРЯДОК
комплектування національних збірних команд України з неолімпійських та національних видів спорту
{Заголовок із змінами, внесеними згідно з Наказом Міністерства молоді та спорту № 7680 від 02.12.2025}
I. Загальні положення
1. Цей Порядок визначає механізм відбору на конкурсній основі складу національних збірних команд України з неолімпійських та національних видів спорту (далі - національні збірні команди):
{Абзац перший пункт 1 розділу I із змінами, внесеними згідно з Наказом Міністерства молоді та спорту № 7680 від 02.12.2025}
спортсменів національних збірних команд з числа найбільш підготовлених спортсменів дитячо-юнацького, резервного спорту та спорту вищих досягнень, які мають найвищі спортивні результати на всеукраїнських та/або міжнародних змаганнях та відповідають критеріям конкурсного відбору спортсменів для комплектування складу національних збірних команд з неолімпійських та національних видів спорту згідно з додатком 1 до цього Порядку (далі - спортсмени національних збірних команд);
{Абзац другий пункт 1 розділу I із змінами, внесеними згідно з Наказом Міністерства молоді та спорту № 7680 від 02.12.2025}
державних та головних тренерів штатної команди національних збірних команд (далі - тренери національних збірних команд);
2. У цьому Порядку терміни вживаються у таких значеннях:
конкурсний відбір спортсменів для комплектування складу національних збірних команд - визначення найкращих спортсменів у виді спорту за результатами їх виступів на всеукраїнських та/або міжнародних змаганнях;
конкурсний відбір тренерів штатної команди національних збірних команд - залучення до складу національних збірних команд найбільш професійно підготовлених тренерів, які мають найвищий рівень спеціальних знань і вмінь, необхідних для ефективного виконання ними функціональних обов'язків, та спортсмени яких досягли найвищих результатів;
спортсмени національних збірних команд - громадяни України та спортсмени-іноземці чи особи без громадянства, які відповідно до вимог міжнародних спортивних федерацій мають дозвіл виступати за національну збірну команду з відповідних неолімпійських та національних видів спорту;
{Абзац четвертий пункт 2 розділу I із змінами, внесеними згідно з Наказом Міністерства молоді та спорту № 7680 від 02.12.2025}
стартовий склад спортсменів національних збірних команд - гранична чисельність спортсменів, які мають право брати участь у змаганнях з виду спорту згідно з правилами змагань відповідної міжнародної спортивної федерації;
тренери штатної команди національних збірних команд - громадяни України, а також іноземці чи особи без громадянства, які перебувають в Україні на законних підставах.
II. Конкурсний відбір спортсменів для комплектування складу національних збірних команд
1. Склад спортсменів національних збірних команд комплектується у кожному виді спорту окремо з урахуванням пропозицій національних спортивних федерацій та фізкультурно-спортивних товариств за найвищим результатом спортсменів на всеукраїнських та/або міжнародних змаганнях, що передбачені Єдиним календарним планом фізкультурно-оздоровчих, спортивних заходів та спортивних змагань України на відповідний рік, за встановленими критеріями конкурсного відбору спортсменів для комплектування складу національних збірних команд з неолімпійських та національних видів спорту згідно з додатком 1 до цього Порядку та затверджується до 31 грудня поточного року на наступний календарний рік.
{Абзац перший пункт 1 розділу II із змінами, внесеними згідно з Наказом Міністерства молоді та спорту № 7680 від 02.12.2025}
Комплектування складу національних збірних команд з неолімпійських та національних видів спорту згідно з критеріями, встановленими додатком 1 до цього Порядку, здійснюється з урахуванням таких особливостей:
{Абзац другий пункт 1 розділу II із змінами, внесеними згідно з Наказом Міністерства молоді та спорту № 7680 від 02.12.2025}
результати спортсменів зараховуються за умови участі в міжнародних змаганнях 10 і більше країн (крім Всесвітніх ігор з неолімпійських видів спорту, Всесвітньої шахової олімпіади, Всесвітніх ігор з єдиноборств, Європейських ігор та Всесвітніх пляжних ігор);
спортсмени, які посіли 2-3 місця на чемпіонаті України, зараховуються до основного складу за умови виконання ними на відповідних змаганнях нормативу «Кандидат у майстри спорту України»;
у командних ігрових видах спорту (американський футбол, кануполо, пляжний гандбол, пляжний футбол, регбіліг, спорт з літаючим диском, флорбол, футзал) до складу національних збірних команд зараховуються спортсмени, які брали участь у чемпіонаті країни у складі українських та/або зарубіжних спортивних команд (клубів) та виконали модельні характеристики (нормативні вимоги), затверджені освітньою програмою з відповідного виду спорту;
у виді спорту «парашутний спорт» також зараховуються до основного складу спортсмени, які встановили рекорди України, Європи та світу;
у виді спорту «пляжна боротьба» також зараховуються до основного складу спортсмени, які посіли 1-8 місця у фіналі Світової серії.
Протягом цього періоду до складу національних збірних команд в установленому законодавством порядку можуть вноситися зміни в разі покращення або погіршення результатів виступу спортсменів, їх травмування, дискваліфікації.
Допускається перебування у складі національних збірних команд спортсменів, які отримали травму під час підготовки та/або участі у спортивних заходах, передбачених на відповідний рік, яка не дозволяє спортсмену виконувати індивідуальні плани підготовки, затверджені в установленому порядку, що підтверджується висновками закладів охорони здоров'я.
У випадках коли з незалежних від спортсменів причин (загроза поширення епідемії, пандемії та/або на час загрози військового, техногенного, природного чи іншого характеру) змагання, що передбачені Єдиним календарним планом фізкультурно-оздоровчих, спортивних заходів та спортивних змагань України на відповідний рік, не проведені, враховуються результати спортсменів за виступами на попередніх аналогічних змаганнях.
2. Склад національної збірної команди з окремого виду спорту включає:
основний склад спортсменів;
склад спортсменів-кандидатів;
резервний склад спортсменів;
склад фахівців, зокрема тренерів.
3. Гранична кількість основного складу спортсменів, складу спортсменів-кандидатів та резервного складу спортсменів національних збірних команд, крім складів національних збірних команд з командних ігрових видів спорту, визначається з урахуванням стартового складу команди, що може взяти участь у Всесвітніх іграх з неолімпійських видів спорту, Всесвітніх іграх з єдиноборств, Всесвітній шаховій олімпіаді, Європейських іграх, Всесвітніх пляжних іграх, чемпіонатах світу та Європи:
у видах спорту першої категорії - до 4-х складів;
у видах спорту другої категорії - до 3-х складів;
у видах спорту третьої категорії - до 1,5 складу.
4. У командних ігрових видах спорту кількісний склад спортсменів визначається згідно з правилами спортивних змагань відповідної міжнародної спортивної організації в частині кількісного складу команд. Відбір до національної збірної команди відповідної групи здійснюється зі складу спортсменів, які беруть участь у спортивних змаганнях у складі українських та/або зарубіжних спортивних команд (клубів).
Гранична кількість основного складу спортсменів, складу спортсменів-кандидатів та резервного складу спортсменів національних збірних команд з командних ігрових видів спорту - до 2-х складів.
III. Формування складу кандидатів національної збірної команди на участь у Всесвітніх іграх з неолімпійських видів спорту, інших міжнародних змаганнях, що проводять Міжнародний, Європейський олімпійські комітети, Міжнародна асоціація всесвітніх ігор (IWGA), Всесвітнє об'єднання міжнародних спортивних федерацій (GAISF)
1. Склад кандидатів національної збірної команди для участі у Всесвітніх іграх з неолімпійських видів спорту з окремого виду спорту комплектується зі складу спортсменів національної збірної команди на конкурсній основі за підсумками останнього спортивного сезону на підставі критеріїв формування складу кандидатів національної збірної команди для участі у Всесвітніх іграх з неолімпійських видів спорту згідно з додатком 2 до цього Порядку або виконання кваліфікаційних вимог, встановлених міжнародними спортивними федераціями, що дають право спортсменам брати участь у найближчих Всесвітніх іграх з неолімпійських видів спорту.
Комплектування складу кандидатів національної збірної для участі у Всесвітніх іграх з неолімпійських видів спорту згідно з критеріями, встановленими додатком 2 до цього Порядку, здійснюється з урахуванням таких особливостей:
враховується кращий спортивний результат, показаний на Всесвітніх іграх з неолімпійських видів спорту перші два роки після їхнього завершення;
у випадках коли з незалежних від спортсменів причин (загроза поширення епідемії, пандемії та/або на час загрози військового, техногенного, природного чи іншого характеру) змагання, що передбачені Єдиним календарним планом фізкультурно-оздоровчих, спортивних заходів та спортивних змагань України на відповідний рік, не проведені, враховуються результати спортсменів за виступами на попередніх аналогічних змаганнях.
2. Склад кандидатів національної збірної команди для участі у Всесвітніх іграх з неолімпійських видів спорту затверджується наказом Міністерства молоді та спорту України за поданням структурного підрозділу, до компетенції якого віднесена координація відповідного виду спорту з урахуванням пропозиції відповідної всеукраїнської спортивної федерації з 01 січня по 31 грудня поточного року.
Протягом зазначеного періоду в разі покращення або погіршення результатів виступу спортсменів, дискваліфікації до наказу про затвердження складу кандидатів можуть вноситися зміни.
3. Склад кандидатів національної збірної команди для участі в інших офіційних міжнародних змаганнях, що проводять Міжнародний, Європейський олімпійські комітети, Міжнародна асоціація всесвітніх ігор (IWGA), Всесвітнє об'єднання міжнародних спортивних федерацій (GAISF) комплектується Міністерством молоді та спорту України на підставі регламентних документів (вимог) відповідних міжнародних федерацій та/або програм організаційних комітетів з проведення відповідних міжнародних заходів.
IV. Формування складу штатної команди національних збірних команд
1. Штатна команда національних збірних команд (далі - штатна команда) формується на конкурсній основі з числа кращих спортсменів та фахівців сфери фізичної культури та спорту, зокрема, тренерів, та є складовою національних збірних команд.
2. Загальний кількісний склад штатної команди спортсменів та фахівців сфери фізичної культури і спорту, зокрема тренерів, формується Міністерством молоді та спорту України в межах затвердженої чисельності штатних одиниць з неолімпійських та національних видів спорту.
{Абзац перший пункту 2 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
До складу штатної команди включаються державні та головні тренери на конкурсній основі відповідно до Порядку проведення конкурсу на посади державних та головних тренерів штатної команди національних збірних команд України з неолімпійських видів спорту, затвердженого наказом Міністерства молоді та спорту України від 11 серпня 2014 року № 2624, зареєстрованого в Міністерстві юстиції України 26 серпня 2014 року за № 1025/25802.
З урахуванням специфіки видів спорту та пропозицій спортивних федерацій з видів спорту до складу штатної команди включаються інші фахівці сфери фізичної культури і спорту (старші тренери, начальники команд, провідні тренери, тренери-масажисти, тренери-лікарі, тренери з науково-методичної роботи та тренери-адміністратори) у межах затвердженої чисельності штатних одиниць тренерів з неолімпійських та національних видів спорту.
{Абзац третій пункту 2 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
3. Зі спортсменами та фахівцями, які включені до штатної команди, Міністерство молоді та спорту України укладає трудовий договір (контракт) відповідно до законодавства.
4. Склад штатної команди формується з урахуванням Довідника кваліфікаційних характеристик професій працівників сфери фізичної культури і спорту, випуск 85 «Спортивна діяльність», затвердженого наказом Міністерства молоді та спорту України від 28 жовтня 2016 року № 4080, та включає склад спортсменів та тренерів національних збірних команд, а також склад фахівців для здійснення аналітичної, інформаційної діяльності та науково-методичного забезпечення національних збірних команд.
5. Склад спортсменів штатної команди формується зі складу спортсменів національних збірних команд з неолімпійських видів спорту першої та другої категорій, встановлених Критеріями пріоритетності неолімпійських та національних видів спорту, визнаних в Україні, затвердженими наказом Міністерства молоді та спорту України від 30 серпня 2018 року № 4000, зареєстрованих в Міністерстві юстиції України 17 вересня 2018 року за № 1066/32518, які за результатами виступів на офіційних міжнародних спортивних змаганнях виконали вимоги для встановлення тарифних розрядів посад спортсменів-інструкторів штатної команди національних збірних команд з видів спорту і мають кращі результати виступу на цих змаганнях:
{Абзац перший пункту 5 розділу IV в редакції Наказу Міністерства молоді та спорту № 7680 від 02.12.2025}
1-6 місця - на Всесвітніх іграх з неолімпійських видів спорту, Всесвітній шаховій олімпіаді;
1-4 місця - на Всесвітніх іграх з єдиноборств, Європейських іграх, Всесвітніх пляжних іграх, чемпіонатах світу, фіналі Світової серії;
1-3 місця - на чемпіонатах Європи.
6. Кількість штатних одиниць для штатної команди в окремому виді спорту визначається на підставі виступу спортсменів на офіційних міжнародних змаганнях, що передбачені Єдиним календарним планом фізкультурно-оздоровчих, спортивних заходів та спортивних змагань України на відповідний рік, в окремому виді спорту (кращий результат спортсмена на окремому змаганні) відповідно до таблиці нарахування очок в окремому виді спорту для визначення кількості штатних одиниць для штатної команди національних збірних команд з неолімпійських видів спорту згідно з додатком 3 до цього Порядку за формулою розподілу штатних одиниць для штатної команди національних збірних команд між неолімпійськимих та національними видами спорту згідно з додатком 4 до цього Порядку:
{Абзац перший пункту 6 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
коефіцієнт 1 застосовується для видів спорту першої категорії;
коефіцієнт 0,5 застосовується для видів спорту другої категорії;
коефіцієнт 0,5 застосовується для видів спорту першої категорії, в яких один спортсмен може взяти участь у 5-и і більше дисциплінах;
коефіцієнт 0,25 застосовується для видів спорту другої категорії, в яких один спортсмен може взяти участь у 5-и і більше дисциплінах.
Нарахування очок в окремому виді спорту для визначення кількості штатних одиниць для штатної команди національних збірних команд з неолімпійських та національних видів спорту відповідно до додатка 3 до цього Порядку здійснюється з урахуванням таких особливостей:
{Абзац шостий пункту 6 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
очки за виборене місце нараховуються кожному спортсмену (кращий результат спортсмена на окремому змаганні);
у командних ігрових видах спорту при нарахуванні очок враховується тільки зайняте місце командою у фінальній частині або найвищому дивізіоні на чемпіонаті світу та/або чемпіонаті Європи;
у виді спорту «пляжна боротьба» замість чемпіонату світу враховуються місця зайняті у фіналі Світової серії.
У випадках коли з незалежних від спортсменів причин (загроза поширення епідемії, пандемії та/або на час загрози військового, техногенного, природного чи іншого характеру) змагання, що передбачені Єдиним календарним планом фізкультурно-оздоровчих, спортивних заходів та спортивних змагань України на відповідний рік, не проведені, враховуються результати спортсменів за виступами на попередніх аналогічних змаганнях.
7. Для врегулювання спірних питань щодо формування кількісного складу штатної команди з урахуванням специфіки видів спорту та пропозицій федерацій з видів спорту, наказом Міністерства молоді та спорту України утворюється постійна робоча група (далі - Робоча група), яку очолює керівник структурного підрозділу Міністерства молоді та спорту України, до повноважень якого віднесено координацію розвитку неолімпійських та національних видів спорту.
{Пункт 7 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
8. Склад Робочої групи затверджується наказом Міністерства молоді та спорту України. Формою роботи Робочої групи є засідання, які проводяться за необхідності.
Засідання Робочої групи можуть проводитися в режимі реального часу (онлайн) з використанням відповідних технічних засобів, зокрема через мережу Інтернет, шляхом відеоконференції.
9. До повноважень Робочої групи належить підготовка пропозицій Міністру молоді та спорту України за результатами:
опрацювання матеріалів щодо формування кількісного складу штатної команди;
узгодження спірних питань щодо формування штатної команди у разі їх наявності;
розгляду питань щодо збільшення (зменшення) кількісного складу штатної команди в окремому виді спорту відповідно до потреби та з урахуванням специфіки цього виду спорту;
перерозподілу штатних одиниць у разі наявності вакансій, що виникли протягом року;
розгляду питань щодо доцільності перебування у складі національних збірних команд спортсменів, які отримали травму під час підготовки та/або участі у спортивних заходах, передбачених на відповідний рік, яка не дозволяє спортсмену виконувати індивідуальні плани підготовки, затверджені в установленому порядку, що підтверджується висновками закладів охорони здоров'я;
розгляду питань щодо залучення до складу національних збірних команд з неолімпійських та національних видів спорту державних тренерів, головних тренерів, старших тренерів, начальників команд, провідних тренерів, тренерів-лікарів, тренерів-масажистів, тренерів з науково-методичної роботи та тренерів-адміністраторів.
{Абзац сьомий пункту 9 розділу IV із змінами, внесеними згідно з Наказом Міністерства молоді та спорту № 7680 від 02.12.2025}
10. Рішення Робочої групи оформлюються протоколом, що підписується головуючим та секретарем.
У разі проведення засідань Робочої групи в режимі реального часу (онлайн) з використанням відповідних технічних засобів, зокрема через мережу Інтернет, шляхом відеоконференції, цей факт фіксується у протоколі.
11. Кількісний склад національної збірної команди з урахуванням специфіки видів спорту та необхідності науково-методичного супроводження підготовки спортсменів національних збірних команд затверджується наказом Міністерства молоді та спорту України протягом п'яти робочих днів з дня прийняття рішення Робочою групою.
Директор департаменту
фізичної культури
та неолімпійських видів спорту
О. Стеценко
Додаток 1
до Порядку комплектування
національних збірних команд України
з неолімпійських та національних видів спорту
(пункт 1 розділу I, пункт 1 розділу II)
КРИТЕРІЇ
конкурсного відбору спортсменів для комплектування складу національних збірних команд з неолімпійських та національних видів спорту
{Додаток 1 із змінами, внесеними згідно з Наказами Міністерства молоді та спорту № 3436 від 13.06.2023, № 7680 від 02.12.2025}
Додаток 2
до Порядку комплектування
національних збірних команд України
з неолімпійських та національних видів спорту
(пункт 1 розділу III)
КРИТЕРІЇ
формування складу кандидатів національної збірної команди для участі у Всесвітніх іграх з неолімпійських та національних видів спорту
№ з/п
Назва змагань
Зайняті місця у змаганнях
1
Всесвітні ігри з неолімпійських видів спорту
1-8
2
Всесвітні ігри з єдиноборств
1-6
3
Всесвітні пляжні ігри
1-6
4
Всесвітня шахова олімпіада
1-6
5
Чемпіонат світу
1-6
6
Європейські ігри
1-4
7
Чемпіонат Європи
1-4
8
Кубок світу (загальний залік)
1-3
9
Кубок Європи (загальний залік)
1-2
{Додаток 2 із змінами, внесеними згідно з Наказом Міністерства молоді та спорту № 7680 від 02.12.2025}
Додаток 3
до Порядку комплектування
національних збірних команд України
з неолімпійських та національних видів спорту
(пункт 6 розділу IV)
ТАБЛИЦЯ
нарахування очок в окремому виді спорту для визначення кількості штатних одиниць для штатної команди національних збірних команд з неолімпійських та національних видів спорту
Зайняте місце
Всесвітні ігри з неолімпійських видів спорту, Всесвітня шахова олімпіада
Всесвітні ігри з єдиноборств, Всесвітні пляжні ігри, Європейські ігри
Чемпіонати світу
Чемпіонати Європи
1
9000
3000
6000
3000
2
7500
2500
5000
2500
3
6000
2000
4000
2000
4
2250
750
1500
-
5
1875
-
-
-
6
1500
-
-
-
{Додаток 3 із змінами, внесеними згідно з Наказом Міністерства молоді та спорту № 7680 від 02.12.2025}
Додаток 4
до Порядку комплектування
національних збірних команд України
з неолімпійських та національних видів спорту
(пункт 6 розділу IV)
ФОРМУЛА
розподілу штатних одиниць для штатної команди національних збірних команд між неолімпійськими та національними видами спорту
Розподіл штатних одиниць для штатної команди серед окремих видів спорту здійснюється у такому порядку:
для визначення середнього показника сумарної кількості очок:
С: А = В;
для визначення кількості штатних одиниць у конкретному виді спорту:
D: В = S,
де
А
-
загальна чисельність штатних одиниць;
В
-
середній показник сумарної кількості очок;
С
-
загальна сума очок у всіх видах спорту за результати, показані спортсменами національних збірних команд на офіційних міжнародних змаганнях згідно з таблицею нарахування очок в окремому виді спорту для визначення кількості штатних одиниць для штатної команди національних збірних команд;
D
-
сума очок у окремому виді спорту за результати, показані спортсменами національної збірної команди на офіційних міжнародних змаганнях згідно з таблицею нарахування очок в окремому виді спорту для визначення кількості штатних одиниць для штатної команди національних збірних команд;
S
-
кількість штатних одиниць для спортсменів у конкретному виді спорту.
{Додаток 4 із змінами, внесеними згідно з Наказом Міністерства молоді та спорту № 7680 від 02.12.2025}