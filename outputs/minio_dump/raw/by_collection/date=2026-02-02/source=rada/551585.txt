КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 56
Київ
Про внесення змін до Порядку державної реєстрації (перереєстрації) лікарських засобів
Кабінет Міністрів України постановляє:
Внести до Порядку державної реєстрації (перереєстрації) лікарських засобів, затвердженого постановою Кабінету Міністрів України від 26 травня 2005 р. № 376 (Офіційний вісник України, 2005 р., № 22, ст. 1196; 2024 р., № 46, ст. 2848; 2025 р., № 13, ст. 987), зміни, що додаються.
Прем'єр-міністр України
Ю. СВИРИДЕНКО
Інд. 26
ЗАТВЕРДЖЕНО
постановою Кабінету Міністрів України
від 21 січня 2026 р. № 56
ЗМІНИ,
що вносяться до Порядку державної реєстрації (перереєстрації) лікарських засобів
1. Пункт 32 доповнити абзацом такого змісту:
“Маркування упаковки лікарського засобу українського виробництва торговельною маркою “Зроблено в Україні” згідно з додатком до постанови Кабінету Міністрів України від 23 лютого 2024 р. № 197 (Офіційний вісник України, 2024 р., № 24, ст. 1537) здійснюється вітчизняними виробниками на добровільних засадах та не потребує внесення змін до реєстраційних матеріалів лікарського засобу. Оригінал-макет графічного оформлення упаковки лікарського засобу із застосуванням такої торговельної марки надається заявником до Держлікслужби з метою здійснення державного контролю за лікарськими засобами, що перебувають в обігу.”.
2. Пункт 371 доповнити абзацом такого змісту:
“Маркування упаковки лікарського засобу українського виробництва торговельною маркою “Зроблено в Україні” не є порушенням вимог щодо маркування лікарських засобів і відповідно не є підставою для прийняття МОЗ рішення про тимчасове зупинення дії реєстраційного посвідчення на лікарський засіб.”.