---
source: "rada"
dokid: 551467
nreg: "43-2026-п"
title: "Про внесення змін до постанов Кабінету Міністрів України від 8 липня 2020 р. № 573 і від 15 січня 2026 р. № 39"
doc_date: 2026-01-17
revision_date: 2026-01-17
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 17 січня 2026 р. № 43
Київ
Про внесення змін до постанов Кабінету Міністрів України від 8 липня 2020 р. № 573 і від 15 січня 2026 р. № 39
Кабінет Міністрів України постановляє:
Внести до постанов Кабінету Міністрів України від 8 липня 2020 р. № 573 “Питання запровадження та здійснення заходів правового режиму воєнного стану” (Офіційний вісник України, 2020 р., № 57, ст. 1788) - із змінами, внесеними постановою Кабінету Міністрів України від 15 січня 2026 р. № 39, і від 15 січня 2026 р. № 39 “Деякі питання подолання наслідків надзвичайної ситуації державного рівня в електроенергетичних системах” зміни, що додаються.
Прем'єр-міністр України
Ю. СВИРИДЕНКО
Інд. 72
ЗАТВЕРДЖЕНО
постановою Кабінету Міністрів України
від 17 січня 2026 р. № 43
ЗМІНИ,
що вносяться до постанов Кабінету Міністрів України від 8 липня 2020 р. № 573 і від 15 січня 2026 р. № 39
1. В абзаці четвертому пункту 8 Порядку здійснення заходів під час запровадження комендантської години та встановлення спеціального режиму світломаскування в окремих місцевостях, де введено воєнний стан, затвердженого постановою Кабінету Міністрів України від 8 липня 2020 р. № 573, слова “або штаб” і “можуть” замінити відповідно словами “за поданням штабу” і “може”.
2. Пункт 6 постанови Кабінету Міністрів України від 15 січня 2026 р. № 39 викласти в такій редакції:
“6. Акціонерному товариству “Українська залізниця” терміново забезпечити закупівлю імпортованої електричної енергії до 31 березня 2026 р. в обсязі не менше 50 відсотків власного загального споживання.
Акціонерному товариству “Українська оборонна промисловість” терміново забезпечити закупівлі господарськими товариствами в оборонно-промисловому комплексі, пакет акцій (часток) держави у статутному капіталі яких становить більше 50 відсотків і перебуває в управлінні акціонерного товариства “Українська оборонна промисловість”, та державними підприємствами, щодо яких акціонерне товариство “Українська оборонна промисловість” здійснює повноваження уповноваженого суб'єкта управління об'єктами державної власності, імпортованої електричної енергії до 31 березня 2026 р. в обсязі не менше 50 відсотків загального прогнозованого споживання зазначених господарських товариств і державних підприємств.
Акціонерному товариству “Національна акціонерна компанія “Нафтогаз України” забезпечити здійснення закупівлі юридичними особами, корпоративними правами яких прямо або опосередковано володіє Національна акціонерна компанія “Нафтогаз України” та які провадять діяльність з видобування, розподілу, транспортування, зберігання нафти або природного газу або здійснюють виробництво, транспортування та постачання теплової енергії, імпортованої електричної енергії до 31 березня 2026 р. в обсязі не менше 50 відсотків загального прогнозованого споживання таких юридичних осіб.”.
