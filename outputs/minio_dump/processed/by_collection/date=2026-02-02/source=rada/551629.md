---
source: "rada"
dokid: 551629
nreg: "v0007500-26"
title: "Про внесення зміни до Тарифів на послуги (операції), що надаються (здійснюються) Національним банком України в системі електронних платежів та у сфері розрахунково-касового обслуговування"
doc_date: 2026-01-22
revision_date: 2026-01-22
status: 5
types: [2]
org: 70
---
ПРАВЛІННЯ НАЦІОНАЛЬНОГО БАНКУ УКРАЇНИ
ПОСТАНОВА
22 січня 2026 року № 7
Про внесення зміни до Тарифів на послуги (операції), що надаються (здійснюються) Національним банком України в системі електронних платежів та у сфері розрахунково-касового обслуговування
Відповідно до статей 7, 15, 42, 56 Закону України “Про Національний банк України”, з метою актуалізації переліку послуг (операцій), що надаються (здійснюються) Національним банком України в системі електронних платежів Національного банку України, та встановлення тарифу на нову послугу Правління Національного банку України постановляє:
1. Таблицю 1 розділу I Тарифів на послуги (операції), що надаються (здійснюються) Національним банком України в системі електронних платежів та у сфері розрахунково-касового обслуговування, затверджених постановою Правління Національного банку України від 12 серпня 2003 року № 333, зареєстрованих у Міністерстві юстиції України 10 вересня 2003 року за № 784/8105 (у редакції постанови Правління Національного банку України від 29 липня 2023 року № 94) (зі змінами), доповнити новим рядком такого змісту:
“
1
2
3
4
5
22
15
Оброблення платіжних інструкцій та інформаційних повідомлень у системі електронних платежів Національного банку України, сформованих за операціями з надання державної грошової допомоги для придбання послуг із проведення скринінгів здоров'я в закладах охорони здоров'я / повернення суми коштів цієї допомоги (незарахованих на рахунки отримувачів допомоги, невикористаних коштів), що здійснюються відповідно до постанови Кабінету Міністрів України від 10 грудня 2025 року № 1652 “Деякі питання проведення скринінгів здоров'я для осіб віком від 40 років”
1 платіжна інструкція / 1 трансакція в інформаційному повідомленні
Безплатно
”.
2. Постанова набирає чинності з дня, наступного за днем її офіційного опублікування.
Голова
Андрій ПИШНИЙ
Інд. 62
