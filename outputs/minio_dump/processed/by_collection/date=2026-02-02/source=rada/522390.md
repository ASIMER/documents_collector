---
source: "rada"
dokid: 522390
nreg: "5-2023-п"
title: "Про встановлення розміру грошової компенсації за витрату часу, пов'язану з веденням записів та наданням інших відомостей, респондентам, які беруть участь у державному статистичному спостереженні “Обстеження бюджетів домогосподарств”"
doc_date: 2023-01-03
revision_date: 2026-01-24
status: 5
types: [2, 35]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 3 січня 2023 р. № 5
Київ
Про встановлення розміру грошової компенсації за витрату часу, пов'язану з веденням записів та наданням інших відомостей, респондентам, які беруть участь у державному статистичному спостереженні “Обстеження бюджетів домогосподарств”
{Назва Постанови із змінами, внесеними згідно з Постановою КМ № 55 від 21.01.2026}
{Із змінами, внесеними згідно з Постановою КМ
№ 55 від 21.01.2026}
Відповідно до пункту 3 частини першої статті 24 Закону України “Про офіційну статистику” Кабінет Міністрів України постановляє:
1. Установити щоквартальну грошову компенсацію за витрату часу, пов'язану з веденням записів доходів, витрат та наданням інших відомостей відповідно до програми державного статистичного спостереження “Обстеження бюджетів домогосподарств”, для одного домогосподарства у розмірі 10 відсотків прожиткового мінімуму на одну особу.
В умовах особливого періоду (зокрема в умовах дії правового режиму воєнного стану) та/або надзвичайного стану за відсутності бюджетних призначень на відповідний рік щоквартальна грошова компенсація за витрату часу, пов'язану з веденням записів доходів, витрат та наданням інших відомостей відповідно до програми державного статистичного спостереження “Обстеження бюджетів домогосподарств”, не виплачується.
{Пункт 1 доповнено абзацом згідно з Постановою КМ № 55 від 21.01.2026}
{Пункт 1 із змінами, внесеними згідно з Постановою КМ № 55 від 21.01.2026}
2. Визнати такими, що втратили чинність, постанови Кабінету Міністрів України згідно з переліком, що додається.
Прем'єр-міністр України
Д. ШМИГАЛЬ
Інд. 67
ЗАТВЕРДЖЕНО
постановою Кабінету Міністрів України
від 3 січня 2023 р. № 5
ПЕРЕЛІК
постанов Кабінету Міністрів України, що втратили чинність
1. Постанова Кабінету Міністрів України від 2 листопада 1998 р. № 1725 “Про проведення обстеження умов життя у домогосподарствах” (Офіційний вісник України, 1998 р., № 44, ст. 1627).
2. Постанова Кабінету Міністрів України від 9 вересня 1999 р. № 1663 “Про внесення зміни до постанови Кабінету Міністрів України від 2 листопада 1998 р. № 1725” (Офіційний вісник України, 1999 р., № 37, ст. 1855).
3. Постанова Кабінету Міністрів України від 29 серпня 2002 р. № 1257 “Про внесення зміни до пункту 2 постанови Кабінету Міністрів України від 2 листопада 1998 р. № 1725” (Офіційний вісник України, 2002 р., № 36, ст. 1678).
