---
source: "rada"
dokid: 98784
nreg: "415-2002-п"
title: "Про затвердження Порядку використання коштів резервного фонду бюджету"
doc_date: 2002-03-29
revision_date: 2026-01-28
status: 0
types: [2, 25]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 29 березня 2002 р. № 415
Київ
Про затвердження Порядку використання коштів резервного фонду бюджету
{Із змінами, внесеними згідно з Постановами КМ
№ 647 від 27.07.2005
№ 1618 від 16.11.2006
№ 783 від 29.07.2009
№ 968 від 07.09.2011
№ 129 від 22.02.2012
№ 1098 від 28.11.2012
№ 380 від 29.05.2013
№ 74 від 23.03.2014
№ 348 від 13.08.2014
№ 415 від 08.09.2014
№ 476 від 23.09.2014
№ 558 від 22.10.2014
№ 613 від 05.11.2014
№ 546 від 30.07.2015
№ 950 від 14.12.2016
№ 1140 від 18.12.2018
№ 543 від 02.07.2020
№ 113 від 13.02.2022
№ 175 від 01.03.2022
№ 14 від 06.01.2023
№ 741 від 11.07.2023
№ 93 від 23.01.2024
№ 510 від 07.05.2024
№ 752 від 28.06.2024
№ 1459 від 20.12.2024
№ 272 від 07.03.2025}
{Установити, що ця Постанова не застосовується до виділення коштів з державного бюджету на виконання Постанови КМ № 1140 від 02.11.2023}
{Установити, що ця Постанова не застосовується до виділення коштів з державного бюджету на виконання Розпорядження КМ від 22 грудня 2023 р. № 1199 згідно з Постановою КМ № 1411 від 29.12.2023}
{Установити, що ця Постанова не застосовується до виділення згідно з Постановою КМ від 17 травня 2024 р. № 561 коштів з резервного фонду державного бюджету для здійснення заходів з відновлення інфраструктурних об'єктів Зміївської та Трипільської теплоелектростанцій публічного акціонерного товариства “Центренерго” згідно з Постановою КМ № 561 від 17.05.2024}
{Установити, що пункт 20 Порядку, затвердженого цією Постановою, не застосовується до виділення коштів з резервного фонду державного бюджету згідно з Постановою КМ № 695 від 13.06.2024 в частині підготовки експертного висновку, передбаченого в абзаці четвертому пункту 18 зазначеного Порядку, згідно з Постановою КМ № 695 від 13.06.2024}
{Установити, що пункт 20 Порядку, затвердженого цією Постановою, не застосовується до виділення коштів з резервного фонду державного бюджету згідно з пунктом 3 Постанови КМ № 777 від 02.07.2024 в частині підготовки експертного висновку, передбаченого в абзаці четвертому пункту 18 зазначеного Порядку, згідно з Постановою КМ № 777 від 02.07.2024}
{Установити, що пункт 20 Порядку, затвердженого цією Постановою, не застосовується до виділення коштів з резервного фонду державного бюджету згідно з Постановою КМ № 799 від 09.07.2024 в частині підготовки експертного висновку, передбаченого абзацом четвертим пункту 18 зазначеного Порядку, згідно з Постановою КМ № 799 від 09.07.2024}
{Установити, що Порядок використання коштів резервного фонду бюджету, затверджений цією Постановою, крім пунктів 26 і 27, не застосовується до виділення коштів з резервного фонду державного бюджету на виконання Постанови КМ № 1471 від 20.12.2024 згідно з Постановою КМ № 1471 від 20.12.2024}
{Установити, що Порядок, затверджений цією Постановою, крім пунктів 26, 27, 30, не застосовується до виділення коштів з резервного фонду державного бюджету на виконання Постанови КМ № 1692 від 23.12.2025}
{Установити, що положення Порядку використання коштів резервного фонду бюджету, затвердженого цією Постановою, крім пунктів 26, 27 і 28, не застосовуються до виділення коштів з резервного фонду державного бюджету згідно з Постановою КМ № 76 від 23.01.2026}
Відповідно до статті 24 Бюджетного кодексу України Кабінет Міністрів України постановляє:
1. Затвердити Порядок використання коштів резервного фонду бюджету (далі - Порядок), що додається.
2. Міністерствам, іншим центральним та місцевим органам виконавчої влади, Раді міністрів Автономної Республіки Крим привести свої акти у відповідність з цією постановою.
3. Міністерству фінансів надавати роз'яснення щодо застосування Порядку.
Прем'єр-міністр України
А.КІНАХ
Інд. 34
ЗАТВЕРДЖЕНО
постановою Кабінету Міністрів України
від 29 березня 2002 р. № 415
{Дію Порядку відновлено згідно з Постановою КМ № 14 від 06.01.2023}
{Дію Порядку зупинено до припинення чи скасування воєнного стану згідно з Постановою КМ № 175 від 01.03.2022 - застосовується з 24 лютого 2022 року}
ПОРЯДОК
використання коштів резервного фонду бюджету
{У тексті Порядку слова “Державне казначейство” в усіх відмінках замінено словом “Казначейство” у відповідному відмінку, а слово “Мінекономіки” - словом “Мінекономрозвитку” згідно з Постановою КМ № 129 від 22.02.2012}
{У тексті Порядку слово “Мінекономрозвитку” замінено словом “Мінекономіки” згідно з Постановою КМ № 543 від 02.07.2020}
Загальні положення
1. Цей Порядок визначає напрями використання коштів резервного фонду державного бюджету та місцевого бюджету і встановлює процедури, пов'язані з виділенням коштів резервного фонду відповідного бюджету та звітуванням про їх використання.
2. Резервний фонд бюджету формується для здійснення непередбачених видатків, що не мають постійного характеру і не могли бути передбачені під час складання проекту бюджету.
3. Резервний фонд бюджету не може перевищувати 1 відсотка обсягу видатків загального фонду відповідного бюджету.
31. Положення пункту 3 Порядку не застосовується в умовах воєнного стану та у разі здійснення згідно із законом заходів з часткової мобілізації.
В умовах воєнного стану Кабінет Міністрів України може приймати рішення за погодженням з Верховним Головнокомандувачем Збройних Сил України щодо скорочення видатків і кредитування державного бюджету та їх спрямування до резервного фонду державного бюджету з метою використання на потреби Збройних Сил України, інших військових формувань, правоохоронних та інших органів, залучених до виконання завдань щодо відсічі збройної агресії, забезпечення недоторканності державного кордону та захисту держави (до початку роботи Верховної Ради України).
{Порядок доповнено пунктом 31 згідно з Постановою КМ № 1140 від 18.12.2018}
4. Резервний фонд бюджету встановлюється законом про Державний бюджет України або рішенням про місцевий бюджет загальною сумою без визначення головного розпорядника бюджетних коштів.
5. Розподіл бюджетного призначення резервного фонду відповідного бюджету провадиться за рішенням Кабінету Міністрів України, Ради міністрів Автономної Республіки Крим, місцевої держадміністрації, виконавчого органу відповідної ради.
Напрями та умови використання коштів з резервного фонду бюджету
6. Кошти резервного фонду бюджету можуть використовуватися на здійснення:
а) заходів з ліквідації наслідків надзвичайних ситуацій техногенного, природного, соціального та воєнного характеру;
{Підпункт "а" пункту 6 із змінами, внесеними згідно з Постановами КМ № 1098 від 28.11.2012, № 752 від 28.06.2024}
а1) заходів, пов'язаних із запобіганням виникненню надзвичайних ситуацій техногенного та природного характеру, на основі даних моніторингу, експертизи, досліджень та прогнозів щодо можливого перебігу подій з метою недопущення їх переростання у надзвичайну ситуацію техногенного та природного характеру або пом'якшення її можливих наслідків;
{Пункт 6 доповнено підпунктом "а1" згідно з Постановою КМ № 783 від 29.07.2009}
а2) заходів, пов'язаних із підготовкою та проведенням позачергових виборів народних депутатів України;
{Пункт 6 доповнено підпунктом "а2" згідно з Постановою КМ № 415 від 08.09.2014}
{Підпункт "а3" пункту 6 виключено на підставі Постанови КМ № 752 від 28.06.2024}
б) інших непередбачених заходів, які відповідно до законів можуть здійснюватися за рахунок коштів бюджету, але не мають постійного характеру і не могли бути передбачені під час складання проекту бюджету, тобто на момент затвердження бюджету не було визначених актами Верховної Ради України, Президента України, Кабінету Міністрів України, Верховної Ради Автономної Республіки Крим, Ради міністрів Автономної Республіки Крим, відповідної ради, місцевої держадміністрації, виконавчого органу відповідної ради підстав для проведення таких заходів.
7. До непередбачених заходів, визначених у підпункті "б" пункту 6 цього Порядку, не можуть бути віднесені:
обслуговування та погашення державного боргу, боргу Автономної Республіки Крим чи боргу місцевого самоврядування;
додаткові заходи, що забезпечують виконання бюджетної програми (функції), призначення на яку затверджено у бюджеті, крім заходів з питань зміцнення обороноздатності держави та здійснення на період воєнного стану заходів, пов'язаних із соціальним і правовим захистом осіб, стосовно яких встановлено факт позбавлення особистої свободи внаслідок збройної агресії Російської Федерації проти України, та членів їх сімей, триманням військовополонених, виплатою одноразової грошової допомоги сім'ям загиблих військовослужбовців, осіб рядового і начальницького складу, поліцейських;
{Абзац третій пункту 7 із змінами, внесеними згідно з Постановами КМ № 74 від 23.03.2014, № 558 від 22.10.2014, № 613 від 05.11.2014, № 546 від 30.07.2015, № 1140 від 18.12.2018, № 741 від 11.07.2023, № 93 від 23.01.2024; в редакції Постанови КМ № 510 від 07.05.2024}
капітальний ремонт або реконструкція, крім випадків, пов'язаних з ліквідацією наслідків надзвичайних ситуацій техногенного, природного, соціального та воєнного характеру та проведенням заходів, пов'язаних із запобіганням виникненню надзвичайних ситуацій техногенного та природного характеру;
{Абзац четвертий пункту 7 із змінами, внесеними згідно з Постановами КМ № 647 від 27.07.2005, № 783 від 29.07.2009, № 476 від 23.09.2014, № 558 від 22.10.2014; в редакції Постанов КМ № 1140 від 18.12.2018, № 752 від 28.06.2024}
придбання житла, крім випадків відселення мешканців з аварійних будинків, пошкоджених під час надзвичайної ситуації;
{Абзац п'ятий пункту 7 із змінами, внесеними згідно з Постановою КМ № 647 від 27.07.2005; в редакції Постанови КМ № 348 від 13.08.2014; із змінами, внесеними згідно з Постановами КМ № 476 від 23.09.2014, № 558 від 22.10.2014; в редакції Постанови КМ № 1140 від 18.12.2018}
надання гуманітарної чи іншої допомоги, крім випадків, коли рішення про надання такої допомоги прийнято Верховною Радою України, Президентом України, Кабінетом Міністрів України, Верховною Радою Автономної Республіки Крим, відповідною радою.
{Абзац пункту 7 із змінами, внесеними згідно з Постановою КМ № 74 від 23.03.2014}
8. За рахунок коштів резервного фонду бюджету можуть відшкодовуватися витрати на здійснення заходів на суму бюджетної кредиторської заборгованості, зареєстрованої в органах Казначейства станом на 1 січня поточного бюджетного періоду, щодо фінансування яких прийнято рішення про виділення коштів з резервного фонду бюджету в минулому бюджетному періоді, але платежі з бюджету не були проведені або були проведені частково, про що приймається відповідне рішення.
{Пункт 8 із змінами, внесеними згідно з Постановою КМ № 752 від 28.06.2024}
81. У разі використання коштів резервного фонду бюджету в неповному обсязі на ліквідацію наслідків надзвичайної ситуації техногенного, соціального та воєнного характеру та заходи з питань зміцнення обороноздатності держави у зв'язку із закінченням бюджетного періоду і за умови обґрунтованої необхідності продовження заходів, наявності планових строків виконання робіт кошти резервного фонду бюджету можуть виділятися на здійснення заходів, щодо фінансування яких прийнято рішення у вересні - грудні минулого бюджетного періоду у розмірі, що не перевищує суму, яку повернуто до державного бюджету у зв'язку із закінченням бюджетного періоду.
{Порядок доповнено пунктом 81 згідно з Постановою КМ № 1140 від 18.12.2018; із змінами, внесеними згідно з Постановою КМ № 752 від 28.06.2024}
9. Рішення про виділення коштів з резервного фонду бюджету приймається тільки в межах призначення на цю мету у відповідному бюджеті і втрачає чинність після закінчення відповідного бюджетного періоду.
{Пункт 10 виключено на підставі Постанови КМ № 647 від 27.07.2005}
11. Кошти з резервного фонду бюджету виділяються на безповоротній основі або на умовах повернення, про що зазначається у рішенні про виділення коштів з резервного фонду бюджету.
Кошти із резервного фонду бюджету суб'єктам господарської діяльності недержавної форми власності або суб'єктам господарської діяльності, у статутному фонді яких корпоративні права держави становлять менше ніж 51 відсоток, виділяються через головних розпорядників бюджетних коштів лише на умовах повернення.
Умови повернення до відповідного бюджету коштів, виділених з резервного фонду бюджету, зокрема строки та поетапний графік, визначаються у договорі, укладеному між головним розпорядником бюджетних коштів та розпорядником бюджетних коштів нижчого рівня або їх одержувачем.
{Пункт 11 доповнено абзацом згідно з Постановою КМ № 129 від 22.02.2012}
Головний розпорядник бюджетних коштів та розпорядник бюджетних коштів нижчого рівня або їх одержувач в установленому законом порядку несуть відповідальність за несвоєчасне повернення/неповернення коштів відповідно до умов договору.
{Пункт 11 доповнено абзацом згідно з Постановою КМ № 1140 від 18.12.2018}
{Пункт 11 в редакції Постанови КМ № 647 від 27.07.2005}
Подання та розгляд звернень про виділення коштів з резервного фонду бюджету
12. Звернення про виділення коштів з резервного фонду бюджету подаються:
щодо видатків державного бюджету - міністерствами, іншими центральними органами виконавчої влади, Центральною виборчою комісією, Радою міністрів Автономної Республіки Крим, обласною, Київською та Севастопольською міською держадміністрацією (далі - заявники) до Кабінету Міністрів України;
{Абзац другий пункту 12 із змінами, внесеними згідно з Постановою КМ № 415 від 08.09.2014}
щодо видатків місцевих бюджетів - підприємствами, установами, організаціями (далі - заявники) до Ради міністрів Автономної Республіки Крим, місцевої держадміністрації, виконавчого органу відповідної ради.
13. У зверненні зазначається:
напрям використання коштів резервного фонду бюджету;
головний розпорядник бюджетних коштів, якому пропонується виділити кошти з резервного фонду бюджету (у разі необхідності);
обсяг асигнувань, який пропонується надати з резервного фонду бюджету, в тому числі на умовах повернення;
підстави для здійснення заходів за рахунок бюджету;
інформація про можливість (неможливість) фінансування зазначених заходів за рахунок інших джерел та наслідки у разі, коли кошти з резервного фонду не будуть виділені.
{Пункт 13 в редакції Постанови КМ № 647 від 27.07.2005}
{Пункт 14 виключено на підставі Постанови КМ № 647 від 27.07.2005}
15. До звернення обов'язково додаються:
розрахунки обсягу коштів з резервного фонду бюджету із зазначенням напрямів їх використання;
{Абзац другий пункту 15 із змінами, внесеними згідно з Постановою КМ № 752 від 28.06.2024}
перелік невідкладних (першочергових) робіт з ліквідації наслідків надзвичайних ситуацій техногенного, природного, соціального та воєнного характеру, заходів, пов'язаних із запобіганням виникненню надзвичайних ситуацій техногенного та природного характеру, та інших заходів;
{Абзац третій пункту 15 із змінами, внесеними згідно з Постановами КМ № 783 від 29.07.2009, № 558 від 22.10.2014; в редакції Постанови КМ № 752 від 28.06.2024}
документи, що підтверджують отримані суми страхового відшкодування (у разі відсутності договору страхування - пояснення заявника про причини непроведення страхування);
інша інформація, що підтверджує необхідність виділення коштів з резервного фонду бюджету на здійснення заходів з ліквідації наслідків надзвичайних ситуацій техногенного, природного, соціального та воєнного характеру з урахуванням факторів їх поширення, розміру завданих збитків та людських втрат і кваліфікаційних ознак надзвичайних ситуацій, проведення заходів, пов'язаних із запобіганням виникненню надзвичайних ситуацій техногенного та природного характеру, а також інших заходів.
{Абзац п'ятий пункту 15 із змінами, внесеними згідно з Постановами КМ № 783 від 29.07.2009, № 558 від 22.10.2014; в редакції Постанови КМ № 752 від 28.06.2024}
У разі необхідності виділення коштів з резервного фонду бюджету за напрямами, передбаченими у підпункті "а" пункту 6 цього Порядку, до звернення також обов'язково додаються:
акти обстеження та дефектні акти, що підтверджують розміри завданих збитків, затверджені в установленому порядку;
узагальнені кошторисні розрахунки на проведення аварійно-відбудовних та інших невідкладних робіт.
{Пункт 15 в редакції Постанови КМ № 647 від 27.07.2005}
151. Заявники несуть відповідальність за правильність та достовірність поданих матеріалів, розрахунків, обґрунтувань в установленому законом порядку.
{Порядок доповнено пунктом 151 згідно з Постановою КМ № 1140 від 18.12.2018}
{Пункт 16 виключено на підставі Постанови КМ № 647 від 27.07.2005}
17. У разі необхідності виділення коштів з резервного фонду бюджету на цілі, передбачені у пункті 8 цього Порядку, до звернення додаються документи, що підтверджують здійснення зазначених заходів та зареєстровану в органах Казначейства бюджетну кредиторську заборгованість.
{Пункт 17 із змінами, внесеними згідно з Постановами КМ № 647 від 27.07.2005, № 752 від 28.06.2024}
171. У разі необхідності виділення коштів з резервного фонду бюджету на цілі, передбачені у пункті 81 цього Порядку, до звернення додаються документи, передбачені пунктом 15 цього Порядку, та документи, що підтверджують здійснення заходів у минулому бюджетному періоді.
{Порядок доповнено пунктом 171 згідно з Постановою КМ № 1140 від 18.12.2018}
18. Кабінет Міністрів України, Рада міністрів Автономної Республіки Крим, місцева держадміністрація, виконавчий орган відповідної ради не пізніше ніж у триденний термін з дня отримання звернення дає доручення відповідно Мінекономіки, Мінекономіки Автономної Республіки Крим, головному управлінню, управлінню чи відділу економіки місцевої держадміністрації, виконавчого органу відповідної ради (далі - уповноважений місцевий орган) та Мінфіну (місцевому фінансовому органу) для розгляду звернення та підготовки пропозицій для прийняття рішення про виділення коштів з резервного фонду бюджету. До виконання доручення в разі необхідності можуть залучатися інші заінтересовані органи виконавчої влади.
{Абзац перший пункту 18 із змінами, внесеними згідно з Постановами КМ № 647 від 27.07.2005, № 129 від 22.02.2012}
У разі потреби Кабінет Міністрів України, Рада міністрів Автономної Республіки Крим, місцева держадміністрація, виконавчий орган відповідної ради дає доручення щодо підготовки експертних висновків стосовно звернення:
ДСНС, регіональним комісіям з питань техногенно-екологічної безпеки та надзвичайних ситуацій при Раді міністрів Автономної Республіки Крим, обласних, Київській та Севастопольській міських держадміністраціях - щодо визначення рівня надзвичайної ситуації згідно з Порядком класифікації надзвичайних ситуацій за їх рівнями;
{Пункт 18 доповнено абзацом згідно з Постановою КМ № 647 від 27.07.2005; із змінами, внесеними згідно з Постановами КМ № 380 від 29.05.2013, № 752 від 28.06.2024}
Мінрозвитку (уповноваженому місцевому органу) - щодо технічних рішень та вартісних показників, що підтверджують необхідність проведення робіт, які планується виконувати за рахунок коштів резервного фонду бюджету;
{Абзац четвертий пункту 18 із змінами, внесеними згідно з Постановами КМ № 129 від 22.02.2012, № 752 від 28.06.2024, № 272 від 07.03.2025}
Мінагрополітики (Міністерству аграрної політики та продовольства Автономної Республіки Крим), головному управлінню, управлінню чи відділу сільського господарства і продовольства місцевої держадміністрації, виконавчого органу відповідної ради - щодо оцінки збитків, завданих сільськогосподарським товаровиробникам, та необхідних для їх відшкодування коштів.
{Абзац п'ятий пункту 18 із змінами, внесеними згідно з Постановою КМ № 129 від 22.02.2012}
{Абзац шостий пункту 18 виключено на підставі Постанови КМ № 647 від 27.07.2005}
У разі коли термін виконання доручення не вказано, органи, визначені в абзацах третьому-п'ятому цього пункту, у десятиденний термін після отримання доручення надсилають зазначені експертні висновки Мінекономіки і Мінфіну (уповноваженим місцевим органам).
{Абзац сьомий пункту 18 в редакції Постанови КМ № 647 від 27.07.2005}
19. Мінфін (місцевий фінансовий орган) розглядає звернення та додані до нього матеріали, готує пропозиції щодо підстав виділення коштів з резервного фонду бюджету, можливості здійснення відповідних заходів за рахунок інших джерел, можливого обсягу виділення асигнувань з резервного фонду бюджету та надсилає їх у тижневий термін Мінекономіки (уповноваженому місцевому органу).
{Пункт 19 із змінами, внесеними згідно з Постановою КМ № 129 від 22.02.2012}
20. Мінекономіки (уповноважений місцевий орган) згідно з дорученням Кабінету Міністрів України (Ради міністрів Автономної Республіки Крим, місцевої держадміністрації, виконавчого органу відповідної ради) за результатами розгляду звернення та з урахуванням експертних висновків, отриманих від органів, визначених у пункті 18 цього Порядку, та пропозицій Мінфіну (місцевого фінансового органу) робить узагальнений висновок щодо підстав виділення коштів з резервного фонду бюджету, правильності поданих розрахунків та можливого обсягу виділення асигнувань з резервного фонду бюджету.
{Пункт 20 із змінами, внесеними згідно з Постановою КМ № 129 від 22.02.2012}
21. У разі недотримання заявником вимог, установлених пунктами 6-9 та 11 цього Порядку, або невідповідності матеріалів звернення вимогам, зазначеним у пунктах 13 і 15 цього Порядку, відповідальний виконавець, визначений в дорученні щодо розгляду звернення та підготовки пропозиції для прийняття рішення про виділення коштів з резервного фонду бюджету, повертає подані матеріали заявникові для доопрацювання, зазначивши причини їх повернення, та доповідає про це Кабінетові Міністрів України (Раді міністрів Автономної Республіки Крим, місцевій держадміністрації, виконавчому органу відповідної ради).
У разі коли загальний обсяг коштів, виділених з резервного фонду бюджету відповідно до прийнятих рішень, досягне обсягу призначення, затвердженого в бюджеті для резервного фонду, Мінекономіки (уповноважений місцевий орган) невідкладно повідомляє про це Кабінет Міністрів України (Раду міністрів Автономної Республіки Крим, місцеву держадміністрацію, виконавчий орган відповідної ради) та Мінфін (місцевий фінансовий орган).
{Пункт 21 в редакції Постанови КМ № 647 від 27.07.2005}
Підготовка та прийняття рішення про виділення коштів з резервного фонду бюджету
22. Мінекономіки (уповноважений місцевий орган) є відповідальним за підготовку та внесення на розгляд Кабінету Міністрів України проектів рішень про виділення коштів з резервного фонду бюджету.
{Абзац перший пункту 22 із змінами, внесеними згідно з Постановою КМ № 752 від 28.06.2024}
У разі визнання доцільності та можливості виділення коштів з резервного фонду бюджету Мінекономіки (уповноважений місцевий орган) готує відповідний проект рішення, в якому повинно бути визначено:
головного розпорядника бюджетних коштів, якому виділяються кошти з резервного фонду бюджету;
{Абзац третій пункту 22 із змінами, внесеними згідно з Постановою КМ № 647 від 27.07.2005}
напрям використання коштів з резервного фонду бюджету;
{Абзац четвертий пункту 22 із змінами, внесеними згідно з Постановою КМ № 647 від 27.07.2005}
обсяг коштів, який пропонується надати з резервного фонду бюджету;
{Абзац п'ятий пункту 22 із змінами, внесеними згідно з Постановою КМ № 647 від 27.07.2005}
умови повернення коштів, виділених з резервного фонду бюджету на умовах повернення.
{Абзац шостий пункту 22 із змінами, внесеними згідно з Постановою КМ № 752 від 28.06.2024}
23. Мінекономіки (уповноважений місцевий орган) погоджує проект рішення про виділення коштів з резервного фонду бюджету з Мінфіном (місцевим фінансовим органом), іншими заінтересованими органами і подає його в установленому порядку на розгляд Кабінетові Міністрів України (Раді міністрів Автономної Республіки Крим, місцевій держадміністрації, виконавчому органу відповідної ради).
{Абзац перший пункту 23 із змінами, внесеними згідно з Постановою КМ № 752 від 28.06.2024}
У виняткових випадках (загроза життю людей, об'єктам економіки та територіям, необхідність надання допомоги постраждалому населенню) проект рішення про виділення коштів з резервного фонду державного бюджету Мінекономіки готується і подається на розгляд Кабінетові Міністрів України та приймається ним без дотримання вимог пунктів 15 і 151 цього Порядку на підставі орієнтовної потреби у коштах, заявленої головними розпорядниками бюджетних коштів, яким передбачається виділення коштів з резервного фонду державного бюджету. Головні розпорядники несуть відповідальність за правильність та достовірність поданої орієнтовної потреби у коштах в установленому законом порядку.
{Пункт 23 доповнено абзацом згідно з Постановою КМ № 647 від 27.07.2005; в редакції Постанови КМ № 543 від 02.07.2020}
У випадках, зазначених в абзаці другому цього пункту, у відповідному рішенні Кабінету Міністрів України передбачається, що:
{Пункт 23 доповнено абзацом згідно з Постановою КМ № 543 від 02.07.2020}
розпорядники (одержувачі) коштів резервного фонду державного бюджету можуть передбачати у договорах про закупівлю товарів, робіт і послуг попередню оплату для здійснення невідкладних (першочергових) заходів з ліквідації наслідків надзвичайних ситуацій у розмірі до 50 відсотків їх вартості на строк не більше трьох місяців;
{Пункт 23 доповнено абзацом згідно з Постановою КМ № 543 від 02.07.2020}
Казначейство, його територіальний орган (а у разі відсутності - місцевий фінансовий орган) може здійснювати перерахування коштів з резервного фонду державного бюджету без переліку невідкладних (першочергових) заходів з ліквідації наслідків надзвичайних ситуацій.
{Пункт 23 доповнено абзацом згідно з Постановою КМ № 543 від 02.07.2020}
Головні розпорядники бюджетних коштів, яким передбачається виділення коштів з резервного фонду державного бюджету, зобов'язані протягом 14 днів з дати перерахування коштів затвердити орієнтовний перелік невідкладних (першочергових) заходів та подати його до Казначейства, його територіального органу (а у разі відсутності - місцевого фінансового органу).
{Пункт 23 доповнено абзацом згідно з Постановою КМ № 543 від 02.07.2020}
24. Кабінет Міністрів України (Рада міністрів Автономної Республіки Крим, місцеві держадміністрації, виконавчий орган відповідної ради) приймає рішення про виділення коштів з резервного фонду бюджету виключно за наявності висновків Мінекономіки та Мінфіну (уповноваженого місцевого органу та місцевого фінансового органу).
25. У разі потреби Кабінет Міністрів України (Рада міністрів Автономної Республіки Крим, місцева держадміністрація, виконавчий орган відповідної ради) може скоротити термін розгляду звернення, підготовки та прийняття рішення про виділення коштів з резервного фонду бюджету.
Виділення коштів з резервного фонду бюджету, ведення обліку та звітності
26. Після прийняття рішення про виділення коштів з резервного фонду бюджету:
а) головний розпорядник бюджетних коштів у тижневий термін повідомляє Мінфіну (місцевому фінансовому органу) код функціональної класифікації видатків і кредитування бюджету відповідно до напряму використання коштів резервного фонду бюджету, затвердженого зазначеним рішенням, а також коди економічної класифікації видатків та кредитування державного бюджету (коди типової програмної класифікації видатків та кредитування місцевого бюджету) та відповідні обсяги коштів згідно із зазначеним рішенням;
{Підпункт "а" пункту 26 із змінами, внесеними згідно з Постановами КМ № 129 від 22.02.2012, № 752 від 28.06.2024}
б) Мінфін (місцевий фінансовий орган) під час визначення бюджетної програми з резервного фонду бюджету закріплює за нею код програмної класифікації видатків і кредитування бюджету і вносить в установленому порядку зміни до розпису бюджету.
{Підпункт "б" пункту 26 в редакції Постанови КМ № 752 від 28.06.2024}
{Пункт 26 в редакції Постанови КМ № 647 від 27.07.2005}
27. Головний розпорядник бюджетних коштів після отримання довідки про внесення змін до розпису бюджету вносить зміни до кошторисів та планів асигнувань у порядку, встановленому для затвердження цих документів.
28. Казначейство, його територіальний орган (а у разі відсутності - місцевий фінансовий орган) після внесення змін до розпису бюджету здійснює його виконання в установленому порядку, при цьому видатки з резервного фонду бюджету провадяться лише за умови надання головним розпорядником бюджетних коштів, якому виділено кошти з резервного фонду бюджету, відповідним органам Казначейства переліку невідкладних (першочергових) робіт з ліквідації наслідків надзвичайних ситуацій техногенного, природного, соціального та воєнного характеру, заходів, пов'язаних із запобіганням виникненню надзвичайних ситуацій техногенного та природного характеру, або інших заходів, погодженого з Мінекономіки та Мінфіном (уповноваженими місцевими органами), а у разі потреби - Мінрозвитку (уповноваженим місцевим органом), та копії договору про повернення до відповідного бюджету коштів, виділених з резервного фонду бюджету на умовах повернення, укладеного між головним розпорядником бюджетних коштів та розпорядником бюджетних коштів нижчого рівня або їх одержувачем.
{Пункт 28 в редакції Постанови КМ № 647 від 27.07.2005; із змінами, внесеними згідно з Постановами КМ № 783 від 29.07.2009, № 129 від 22.02.2012, № 558 від 22.10.2014, № 752 від 28.06.2024, № 272 від 07.03.2025}
29. Мінекономіки (уповноважений місцевий орган) веде реєстр та проводить моніторинг прийнятих рішень про виділення коштів з резервного фонду бюджету і щомісяця інформує Кабінет Міністрів України (Раду міністрів Автономної Республіки Крим, місцеву держадміністрацію, виконавчий орган відповідної ради) про витрачання коштів резервного фонду відповідного бюджету.
Казначейство (його територіальні органи) щокварталу не пізніше 15 числа місяця, що настає за звітним періодом, надає інформацію Мінекономіки (уповноваженому місцевому органу) щодо залишків коштів резервного фонду бюджету на рахунках головних розпорядників бюджетних коштів (одержувачів бюджетних коштів) у розрізі головних розпорядників бюджетних коштів та бюджетних програм, на які виділено кошти з резервного фонду бюджету, а головні розпорядники бюджетних коштів - пояснення про причини невикористання коштів резервного фонду бюджету.
{Пункт 29 доповнено абзацом згідно з Постановою КМ № 647 від 27.07.2005; із змінами, внесеними згідно з Постановою КМ № 752 від 28.06.2024}
За результатами аналізу фактичних залишків невикористаних коштів резервного фонду бюджету на рахунках головних розпорядників бюджетних коштів (одержувачів бюджетних коштів) Мінекономіки (уповноважений місцевий орган) у разі необхідності готує та подає в установленому порядку на розгляд Кабінетові Міністрів України (Раді міністрів Автономної Республіки Крим, місцевій держадміністрації, виконавчому органу місцевого самоврядування) проект рішення щодо зменшення головному розпоряднику бюджетних коштів відповідних видатків з резервного фонду бюджету.
{Пункт 29 доповнено абзацом згідно з Постановою КМ № 647 від 27.07.2005}
30. Головні розпорядники бюджетних коштів, які використали кошти з резервного фонду бюджету, подають Мінекономіки, Мінфіну та Казначейству (уповноваженому місцевому органу та місцевому фінансовому органу) звіт щодо використання коштів у відповідності з переліком робіт або інших заходів, погодженим відповідно до пункту 28 цього Порядку, а у разі виділення коштів резервного фонду бюджету на умовах повернення - також інформацію про їх повернення до відповідного бюджету.
{Пункт 30 в редакції Постанови КМ № 647 від 27.07.2005; із змінами, внесеними згідно з Постановою КМ № 129 від 22.02.2012}
31. Казначейство (його територіальний орган) готує інформацію (звіт) про використання коштів з резервного фонду бюджету і подає Верховній Раді України, Кабінету Міністрів України, Рахунковій палаті, Мінфіну та Мінекономіки (Мінфіну Автономної Республіки Крим, фінансовому органу місцевої держадміністрації та виконавчого органу відповідної ради) не пізніше 25 числа місяця, що настає за звітним.
311. Додатково кошти з резервного фонду бюджету для продовження робіт (заходів) можуть виділятися лише за умови використання головним розпорядником раніше виділених коштів з резервного фонду бюджету та подання Мінекономіки і Мінфіну звіту про їх цільове використання, крім випадків додаткового виділення коштів з резервного фонду бюджету для продовження робіт (заходів), пов'язаних із зміцненням обороноздатності держави, з ліквідацією надзвичайних ситуацій техногенного, природного, соціального та воєнного характеру державного та регіонального рівнів та їх наслідків.
{Порядок доповнено пунктом 311 згідно з Постановою КМ № 647 від 27.07.2005; із змінами, внесеними згідно з Постановами КМ № 783 від 29.07.2009, № 129 від 22.02.2012, № 1140 від 18.12.2018, № 752 від 28.06.2024, № 1459 від 20.12.2024}
32. Контроль за використанням коштів, виділених з резервного фонду бюджету, здійснюється в установленому законодавством порядку.
У разі виявлення за результатами проведення ревізій фактів нецільового використання коштів резервного фонду бюджету та неповернення їх до відповідного бюджету Держаудитслужба (її міжрегіональний територіальний орган) порушують перед Казначейством (його територіальними органами) питання про зупинення операцій з коштами резервного фонду бюджету та інформують про це головного розпорядника бюджетних коштів, Мінекономіки (уповноважений місцевий орган) та Мінфін (місцевий фінансовий орган).
{Пункт 32 доповнено абзацом згідно з Постановою КМ № 647 від 27.07.2005; із змінами, внесеними згідно з Постановами КМ № 1618 від 16.11.2006, № 968 від 07.09.2011, № 950 від 14.12.2016}
На підставі актів ревізій, складених відповідно до законодавства, Мінекономіки (уповноважений місцевий орган) готує та подає в установленому порядку на розгляд Кабінету Міністрів України (Ради міністрів Автономної Республіки Крим, місцевої держадміністрації, виконавчого органу місцевого самоврядування) проект рішення щодо зменшення головному розпоряднику бюджетних коштів обсягу зазначених видатків з резервного фонду бюджету на суму коштів, що витрачені не за цільовим призначенням.
{Пункт 32 доповнено абзацом згідно з Постановою КМ № 647 від 27.07.2005; із змінами, внесеними згідно з Постановою КМ № 1618 від 16.11.2006}
За неможливості здійснити зазначене зменшення обсягу видатків з резервного фонду бюджету Мінекономіки (уповноважений місцевий орган) повідомляє про це Держаудитслужбу (її міжрегіональний територіальний орган), який виявив факт нецільового використання коштів.
{Пункт 32 доповнено абзацом згідно з Постановою КМ № 647 від 27.07.2005; із змінами, внесеними згідно з Постановами КМ № 968 від 07.09.2011, № 950 від 14.12.2016}
Казначейство (його територіальний орган) щомісяця надає інформацію про повернення коштів, виділених з резервного фонду бюджету на умовах повернення, Мінфіну (Міністерству фінансів Автономної Республіки Крим, фінансовому органу місцевої держадміністрації та виконавчому органу місцевого самоврядування).
{Пункт 32 доповнено абзацом згідно з Постановою КМ № 647 від 27.07.2005}
Прикінцеві положення
33. Під час розгляду звернень, підготовки та прийняття рішень про виділення коштів з резервного фонду місцевого бюджету функції уповноваженого місцевого органу та місцевого фінансового органу у разі їх відсутності виконуються виконавчими органами відповідних рад. У цьому випадку пункти 18-20, 23, 29 і 31 цього Порядку не застосовуються.
