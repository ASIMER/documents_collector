---
source: "rada"
dokid: 106981
nreg: "1183-2002-п"
title: "Про заходи щодо реалізації Закону України "Про охорону прав на сорти рослин""
doc_date: 2002-08-19
revision_date: 2025-12-18
status: 0
types: [2, 11, 104, 25, 35]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 19 серпня 2002 р. № 1183
Київ
Про заходи щодо реалізації Закону України "Про охорону прав на сорти рослин"
{Із змінами, внесеними згідно з Постановами КМ
№ 121 від 29.01.2003
№ 673 від 26.04.2007
№ 1154 від 19.09.2007
№ 331 від 09.04.2008
№ 853 від 10.08.2011
№ 957 від 14.09.2011
№ 998 від 13.12.2017
№ 916 від 06.11.2019
№ 489 від 19.05.2021
№ 798 від 15.07.2022
№ 233 від 17.03.2023
№ 813 від 04.08.2023
№ 1279 від 08.11.2024
№ 1653 від 10.12.2025}
Кабінет Міністрів України постановляє:
1. Затвердити такі, що додаються:
Положення про представників з питань інтелектуальної власності на сорти рослин;
Умови дотримання законних інтересів володільця патенту у разі обмеження його виключного права;
{Абзац третій пункту 1 із змінами, внесеними згідно з Постановою КМ № 798 від 15.07.2022}
Порядок сплати зборів за дії, пов'язані з охороною прав на сорти рослин.
{Абзац четвертий пункту 1 в редакції Постанови КМ № 1154 від 19.09.2007}
{Абзац п'ятий пункту 1 виключено на підставі Постанови КМ № 798 від 15.07.2022}
{Пункт 2 виключено на підставі Постанови КМ № 813 від 04.08.2023}
{Пункт 3 виключено на підставі Постанови КМ № 813 від 04.08.2023}
{Пункт 4 втратив чинність на підставі Постанови КМ № 233 від 17.03.2023}
5. Визнати такими, що втратили чинність, постанови Кабінету Міністрів України згідно з додатком.
Прем'єр-міністр України
А. КІНАХ
Інд. 22
ЗАТВЕРДЖЕНО
постановою Кабінету Міністрів України
від 19 серпня 2002 р. № 1183
(в редакції постанови Кабінету Міністрів України
від 15 липня 2022 р. № 798)
ПОЛОЖЕННЯ
про представників з питань інтелектуальної власності на сорти рослин
1. Це Положення визначає правовий статус представників з питань інтелектуальної власності на сорти рослин (далі - представник) у відносинах, що регулюються Законом України “Про охорону прав на сорти рослин”.
{Пункт 1 в редакції Постанови КМ № 1279 від 08.11.2024}
2. Представники провадять діяльність щодо надання послуг, пов'язаних з набуттям, здійсненням та захистом прав інтелектуальної власності на сорти рослин та майнового права на поширення сорту рослин (далі - права на сорти рослин), набуттям прав підтримувача, представництвом від імені авторів сорту, селекціонерів, володільців патентів, власників майнового права на поширення сорту рослин, підтримувачів сорту рослин інтересів в Мінекономіки (далі - Компетентний орган), експертних закладах, а також у відносинах з фізичними та юридичними особами.
{Пункт 2 в редакції Постанови КМ № 1279 від 08.11.2024; із змінами, внесеними згідно з Постановою КМ № 1653 від 10.12.2025}
{Пункт 3 виключено на підставі Постанови КМ № 1279 від 08.11.2024}
4. Не можуть бути представниками посадові особи Компетентного органу, підприємств, установ та організацій, що належать до сфери його управління, а також особи, яким це заборонено згідно із законодавством.
{Пункт 4 із змінами, внесеними згідно з Постановою КМ № 1279 від 08.11.2024}
5. Представник діє за договором та/або довіреністю особи, яку він представляє.
6. Компетентний орган не відповідає за зобов'язаннями представника.
7. Представник керується у своїй діяльності законодавством та цим Положенням.
8. Представник має право згідно із законодавством вчиняти всі необхідні дії за заявками та охоронними документами на сорти рослин:
складати та підписувати заяви, заперечення, зауваження, скарги, клопотання, пояснення, інші документи і подавати їх у порядку, встановленому законодавством, та одержувати письмові вмотивовані відповіді на скарги і клопотання;
{Абзац другий пункту 8 в редакції Постанови КМ № 1279 від 08.11.2024}
подавати та отримувати матеріали, що стосуються охоронних документів на сорти рослин;
здійснювати платіжні операції;
ознайомлюватися з матеріалами заявок, а за наявності передбачених дорученням повноважень - вносити зміни до документів заявки;
{Абзац п'ятий пункту 8 в редакції Постанови КМ № 1279 від 08.11.2024}
відкликати заявки на сорти рослин;
вносити доповнення, заперечення щодо заявки на сорти рослин, скарги, оскаржувати рішення, дії та бездіяльність у передбачених законом випадках;
вживати заходів щодо підтримання чинності майнових прав інтелектуальної власності на сорт рослин та майнового права на поширення сорту;
{Абзац восьмий пункту 8 в редакції Постанови КМ № 1279 від 08.11.2024}
за результатами проведених суб'єктами прав щодо сорту рослин досліджень готувати відомості про результати польових досліджень експертизи на придатність для поширення та на відповідність критеріям відмінності, однорідності та стабільності;
{Пункт 8 доповнено абзацом згідно з Постановою КМ № 1279 від 08.11.2024}
посвідчувати копії документів щодо надання послуг з охорони прав на сорти рослин, крім випадків, коли законом установлено інший обов'язковий спосіб посвідчення копій документів;
{Пункт 8 доповнено абзацом згідно з Постановою КМ № 1279 від 08.11.2024}
збирати відомості про факти, що можуть мати значення в процесі охорони та захисту прав особи, яку він представляє, зокрема здійснювати фіксацію змісту веб-сторінок;
{Пункт 8 доповнено абзацом згідно з Постановою КМ № 1279 від 08.11.2024}
отримувати винагороду від особи, яку він представляє;
{Пункт 8 доповнено абзацом згідно з Постановою КМ № 1279 від 08.11.2024}
представляти і захищати права та інтереси довірителя в Компетентному органі з питань, зокрема:
{Пункт 8 доповнено абзацом згідно з Постановою КМ № 1279 від 08.11.2024}
- отримання документів про права на сорт та їх копій, дублікатів;
{Пункт 8 доповнено абзацом згідно з Постановою КМ № 1279 від 08.11.2024}
- подання заяви щодо видачі примусової ліцензії на використання сорту рослин;
{Пункт 8 доповнено абзацом згідно з Постановою КМ № 1279 від 08.11.2024}
- подання заяви про реєстрацію фактів передання виключних майнових прав та укладення ліцензійних договорів на використання сортів рослин, внесення змін до відомостей про видачу ліцензій на використання сортів рослин, подання інформації про обтяження прав на сорт рослин.
{Пункт 8 доповнено абзацом згідно з Постановою КМ № 1279 від 08.11.2024}
9. Представник зобов'язаний вчиняти правочин за наданими йому повноваженнями особисто, може передати своє повноваження частково або в повному обсязі іншій особі в установленому Компетентним органом порядку.
10. Представник має право займатися своєю діяльністю індивідуально або разом з іншими представниками створювати громадські організації, патентні агентства, фірми, бюро, контори тощо з правами юридичної особи, а також працювати за наймом.
11. Представник зобов'язаний сумлінно виконувати свої обов'язки і дотримуватися вимог законодавства, захищати інтереси особи, яку він представляє.
12. Представник зобов'язаний:
повідомляти Компетентному органу про зміну відомостей про себе, які підлягають внесенню до Реєстру представників з питань інтелектуальної власності, у паперовій та/або електронній формі;
подавати на запит Компетентного органу інформацію про актуалізацію відомостей про нього;
зберігати в таємниці відомості, отримані ним під час виконання своїх професійних обов'язків, зокрема стосовно суті порушених особою, яку він представляє, питань, консультацій, порад, роз'яснень тощо.
{Пункт 12 в редакції Постанови КМ № 1279 від 08.11.2024}
13. Представник зобов'язаний відмовитися від надання своїх послуг або припинити їх надання, якщо вони можуть бути використані у справі, з питань якої він уже представляв або консультував іншу особу з протилежних інтересів і спір не був розв'язаний.
{Пункт 14 виключено на підставі Постанови КМ № 1279 від 08.11.2024}
{Пункт 15 виключено на підставі Постанови КМ № 1279 від 08.11.2024}
{Пункт 16 виключено на підставі Постанови КМ № 1279 від 08.11.2024}
{Пункт 17 виключено на підставі Постанови КМ № 1279 від 08.11.2024}
{Пункт 18 виключено на підставі Постанови КМ № 1279 від 08.11.2024}
{Пункт 19 виключено на підставі Постанови КМ № 1279 від 08.11.2024}
{Пункт 20 виключено на підставі Постанови КМ № 1279 від 08.11.2024}
{Пункт 21 виключено на підставі Постанови КМ № 1279 від 08.11.2024}
{Пункт 22 виключено на підставі Постанови КМ № 1279 від 08.11.2024}
{Пункт 23 виключено на підставі Постанови КМ № 1279 від 08.11.2024}
{Пункт 24 виключено на підставі Постанови КМ № 1279 від 08.11.2024}
{Пункт 25 виключено на підставі Постанови КМ № 1279 від 08.11.2024}
{Пункт 26 виключено на підставі Постанови КМ № 1279 від 08.11.2024}
{Пункт 27 виключено на підставі Постанови КМ № 1279 від 08.11.2024}
{Положення в редакції Постанови КМ № 798 від 15.07.2022}
{Додаток 1 виключено на підставі Постанови КМ № 1279 від 08.11.2024}
{Додаток 2 виключено на підставі Постанови КМ № 1279 від 08.11.2024}
{Додаток 3 виключено на підставі Постанови КМ № 1279 від 08.11.2024}
ЗАТВЕРДЖЕНО
постановою Кабінету Міністрів України
від 19 серпня 2002 р. № 1183
(в редакції постанови Кабінету Міністрів України
від 15 липня 2022 р. № 798)
УМОВИ
дотримання законних інтересів володільця патенту у разі обмеження його виключного права
1. Ці умови є обов'язковими для дотримання та поширюються на фізичних та юридичних осіб, що розмножують на земельних ділянках, що належать таким особам на праві власності або користування (далі - власник господарства), для власних потреб зібраний матеріал, отриманий ними шляхом вирощування сорту рослин, що охороняється, чи сорту, на який поширюється дія частини третьої статті 39 Закону України “Про охорону прав на сорти рослин” (далі - Закон), за умови його належності до ботанічних родів і видів, зазначених у частині другій статті 47 Закону.
2. Ці Умови визначаються за такими принципами:
розміри земельної ділянки не обмежуються;
зібраний матеріал може доводитися до посівних кондицій з метою розмноження власником господарства або шляхом надання послуг;
власник малого господарства не сплачує винагороду володільцю патенту (під власником малого господарства тут слід розуміти фізичну або юридичну особу, що вирощує зібраний матеріал на площі, яка не перевищує площу, необхідну для виробництва 92 тонн зернових культур);
інші власники господарств незалежно від організаційно-правової форми, які розмножують самостійно або залучають інших осіб для розмноження для власних потреб сортів, що охороняються, зобов'язані сплачувати володільцю патенту за укладеним між ними договором винагороду, яка повинна бути нижчою від тієї, що сплачується згідно з ліцензійною угодою за розмноження того ж сорту в тому ж регіоні.
3. Від імені володільців патентів у відносинах, урегульованих цими Умовами, можуть виступати уповноважені ними особи (представники) (далі - володілець патенту).
4. Власник господарства не може без попередньої згоди з володільцем патенту продавати, купувати, обмінювати або в інший спосіб передавати за межі свого господарства зібраний матеріал сорту, що охороняється.
5. Власник малого господарства на вимогу володільця патенту надає підтвердження своєї відповідності цій категорії власників господарств. Таким підтвердженням можуть бути відомості з Державного реєстру речових прав на нерухоме майно щодо площі земельних ділянок, які перебувають у власності або користуванні такого власника, державний акт на право власності на земельну ділянку, що не перевищує площі земельної ділянки, зазначеної в пункті 2 цих Умов, та звітність (статистична звітність або статистичні спостереження) щодо основних економічних показників діяльності сільськогосподарського підприємства за відповідний звітний рік.
6. Власники господарств у разі використання сортів, що охороняються, для власних потреб зобов'язані повідомити володільцю патенту про таке використання сорту, узгодити умови використання сорту, зокрема, щодо сплати володільцю патенту винагороди, яка повинна бути нижчою від тієї, що сплачується згідно з ліцензійним договором за розмноження того ж сорту в тому ж регіоні або в іншому регіоні тієї ж зони вирощування та в аналогічному періоді.
7. Зобов'язання власника господарства сплатити винагороду виникає з початку використання для власних потреб зібраного матеріалу сорту, що охороняється, яким вважається висів у полі.
Власник господарства може вимагати пред'явлення підтвердження прав володільця патенту, повідомлення звичайної винагороди за ліцензійним договором щодо того ж сорту в тому ж регіоні того ж року, а також письмового підтвердження повноважень, наданих представникові володільця патенту.
Володілець патенту може визначити дату та спосіб оплати за умови, що визначена ним дата не передує даті виникнення зобов'язань.
8. Власник господарства зобов'язаний на вимогу володільця патенту:
повідомити про обсяг та спосіб використання зібраного матеріалу, а також інформацію стосовно осіб, залучених для надання послуг з доведення зібраного матеріалу до посівних кондицій з метою розмноження;
надавати письмову інформацію про прізвище, власне ім'я, по батькові (за наявності), адресу постійного місця проживання та реєстраційний номер облікової картки платника податків або серію та номер паспорта для фізичних осіб, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку у паспорті;
надати письмову інформацію про кількість матеріалу, який передавався іншим особам для доведення до посівних кондицій з метою розмноження, а також про отриману у результаті кількість доробленого насіння, дату та місце та відомості про особу, яка здійснювала доведення до посівних кондицій з метою розмноження.
9. У своєму запиті володілець патенту зазначає прізвище, власне ім'я, по батькові (за наявності) та адресу, сорт або сорти, щодо яких він здійснює запит, а також правові підстави, згідно яких надсилається такий запит. Запит надсилається у письмовій формі, а також подаються підтвердження щодо прав на зазначений сорт.
Якщо протягом 60 календарних днів з моменту надсилання володільцем патенту запиту власникові господарства володілець патенту не отримав запитуваної інформації, він може звернутися до Держпродспоживслужби та інших державних органів щодо порушення його законних інтересів.
10. З метою здійснення контролю за дотриманням своїх законних інтересів володілець патенту може звернутися до Держпродспоживслужби, та інших державних органів з метою отримання інформації щодо переліку господарств, що здійснюють вирощування та розмноження, у тому числі для власних потреб, у запитуваному регіоні та їх контактної інформації, обсягів вирощування, виробництва, переробки, утилізації насіння сортів, що охороняються.
{Умови в редакції Постанови КМ № 798 від 15.07.2022}
ЗАТВЕРДЖЕНО
постановою Кабінету Міністрів України
від 19 серпня 2002 р. № 1183
(в редакції постанови Кабінету Міністрів України
від 4 серпня 2023 р. № 813)
ПОРЯДОК
сплати зборів за дії, пов'язані з охороною прав на сорти рослин
1. Цей Порядок визначає процедуру сплати зборів за дії, пов'язані з охороною прав на сорти рослин (далі - збори), та їх розміри відповідно до Закону України “Про охорону прав на сорти рослин” (далі - Закон), зокрема зборів, пов'язаних з:
поданням та розглядом заявки на сорт рослин (далі - заявка);
зміною назви сорту рослин;
проведенням кваліфікаційної експертизи сорту рослин;
державною реєстрацією сорту рослин, видачею копій або дублікатів охоронних документів;
підтриманням чинності майнових прав інтелектуальної власності на сорти рослин;
підтриманням чинності майнового права на поширення сорту рослин;
іншими окремими діями, передбаченими Законом.
2. У цьому Порядку терміни вживаються у такому значенні:
платник зборів (далі - платник) - фізичні або юридичні особи, у тому числі іноземці та особи без громадянства, які сплачують збори за заявкою;
код платника - код згідно з ЄДРПОУ для платників, які включені до такого Реєстру (юридичні особи - резиденти та відокремлені підрозділи юридичних осіб - резидентів та нерезидентів), або реєстраційний номер облікової картки платника податків чи серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідному контролюючому органу і мають відмітку у паспорті).
Для іноземців (нерезидентів) та осіб без громадянства кодом платника є код, який присвоюється Компетентним органом протягом двох місяців з моменту подання першої заявки такими особами до Компетентного органу, за умови, що такі особи не включені до ЄДРПОУ або не мають реєстраційного номера.
Інші терміни вживаються у значенні, наведеному в Законі та Бюджетному кодексі України.
3. Збори сплачуються до державного бюджету.
4. Розміри зборів установлюються в національній валюті.
5. Іноземці мають право сплачувати збори у національній валюті або іноземній валюті, а саме євро або доларах США, за офіційним курсом гривні до іноземної валюти, встановленим Національним банком на дату сплати збору.
6. У разі коли платником є неприбуткова установа або організація, що фінансується з державного бюджету, збір сплачується в обсязі 40 відсотків збору, встановленого цим Порядком, крім зборів за підтримання чинності майнових прав інтелектуальної власності на сорт рослин (чинності патенту) та за підтримання чинності майнового права на поширення сорту рослин, що сплачуються в обсязі 20 відсотків встановленого розміру на сорти, за умови, що майнові права на такі сорти набуваються неприбутковою установою або організацією, що фінансується з державного бюджету, або підтримуються права на сорти, які перебувають виключно у власності неприбуткової установи або організації, що фінансується з державного бюджету.
7. Кошти від сплати платниками у національній валюті зборів зараховуються до спеціального фонду державного бюджету на відповідні рахунки, відкриті в Казначействі експертним закладом, та обліковуються як власні надходження бюджетних установ за бюджетною програмою, за якою здійснюється фінансове забезпечення діяльності експертного закладу.
8. Кошти від сплати платниками в іноземній валюті зборів зараховуються на поточний рахунок експертного закладу, відкритий в банках державного сектору. Кошти від продажу або конвертації іноземної валюти зараховуються протягом трьох робочих днів з дня такого продажу або конвертації на рахунок з обліку власних надходжень бюджетних установ, відкритий в Казначействі експертним закладом.
9. Сплата зборів здійснюється платником через платіжні системи банківських установ на підставі рахунків або платіжних повідомлень, які видаються платнику експертним закладом, або за власною ініціативою згідно з інформаційним повідомленням про банківські реквізити для сплати зборів, опублікованим в офіційних джерелах інформації Компетентним органом або експертним закладом.
10. Сплата зборів може здійснюватися платником із застосуванням електронних платіжних систем, у тому числі тих, що інтегровані в електронні сервіси кабінету платника інформаційної бази даних Компетентного органу або експертного закладу. При цьому електронна платіжна система повинна формувати розрахункові документи платника, що підтверджують сплату відповідних коштів в установленому законодавством порядку, та забезпечувати своєчасне зарахування коштів, сплачених платником до державного бюджету.
11. Відомості про реквізити рахунків експертного закладу, що забезпечують зарахування коштів від сплати зборів, оприлюднюються в офіційних джерелах інформації Компетентним органом або експертним закладом.
12. Експертний заклад забезпечує ведення бухгалтерського та оперативного аналітичного обліку зарахування платежів як зборів від платників та обліку документів про сплату відповідних зборів шляхом ведення електронного особового рахунка платника з метою підтвердження сплати зборів та їх відповідного зарахування або перезарахування за заявками платника.
13. Експертний заклад за запитом Компетентного органу у строк не пізніше п'яти календарних днів з дня отримання запиту подає Компетентному органу у формі виписки з особового рахунка платника або з рахунка з обліку власних надходжень бюджетних установ, відкритого в Казначействі експертним закладом, підтвердження щодо сплати платниками зборів.
14. Кошти платника обліковуються на його особовому рахунку. Особовий рахунок платника є частиною електронної системи бази даних сортів рослин, яка включає інформацію про отримані на рахунки експертного закладу кошти від сплати зборів платником та суми, що зараховуються експертним закладом як збори за заявками.
Особовий рахунок платника є відкритою базою даних, доступною для зчитування та копіювання відомостей з нього експертним закладом, платником та Компетентним органом.
15. Відомості з особового рахунка платника визнаються Компетентним органом офіційним підтвердженням сплати платником збору за заявкою.
16. Документом, яким експертний заклад підтверджує Компетентному органу факт сплати збору, є виписка з рахунка для зарахування до спеціального фонду державного бюджету власних надходжень бюджетних установ, відкритого в органах Казначейства або банківській установі, або оригінал розрахункового документа (платіжна інструкція або касовий чек), отриманий від платника.
17. Документ про сплату збору (платіжна інструкція) повинна містити у розділі “Призначення платежу” номер заявки, а в разі відсутності номера заявки - назву сорту (в разі відсутності назви сорту - селекційний код), код платника (за наявності), код платежу або назву виду збору, рік, за який сплачується відповідний збір.
18. Якщо неможливо встановити призначення отриманого платежу від платника, за запитом експертного закладу платником надається письмове уточнення щодо призначення такого платежу. Платник зобов'язаний протягом двох місяців з дати отримання запиту надати експертному закладу уточнення щодо призначення здійсненого платежу.
19. Датою сплати збору є дата зарахування (перезарахування) коштів на рахунок експертного закладу або дата зарахування збору із залишку невикористаних коштів платника за його зверненням.
20. Платник несе відповідальність за правильність визначення необхідних до сплати зборів, повноту та своєчасність їх сплати.
21. У разі коли збір несвоєчасно зараховано на рахунок експертного закладу з обставин, що не залежали від платника, такий збір вважається своєчасно сплаченим (сплаченим без порушень з дотримання строків сплати), якщо платником надано Компетентному органу документальне підтвердження щодо сплати такого збору у визначені цим Порядком строки.
Підтвердженням своєчасної сплати збору у допустимі граничні строки його сплати є відмітка банківської установи у розрахунковому документі про дату перерахування коштів для сплати відповідного збору.
Підтвердження своєчасної сплати платником зборів допускається виключно щодо зборів, сплачених у національній валюті.
22. Документ про сплату зборів, а також продовження або поновлення строків сплати зборів повинен надійти до експертного закладу разом з клопотанням платника у довільній формі.
23. Платник має право сплатити кілька зборів одним платежем. При цьому платником подається Компетентному органу лист у довільній формі з уточненням сплачених зборів із зазначенням номерів заявки, назв сортів рослин, а в разі відсутності назв - селекційного коду, коду платника, кодів платежу або назв видів збору, року, за який сплачується відповідний збір, та сум сплаченого збору за кожним збором окремо.
24. У разі сплати суми коштів більше, ніж установлена цим Порядком сума збору, у тому числі сплати зборів в іноземній валюті, залишок невикористаних коштів обліковується на особовому рахунку платника і за його клопотанням може бути зарахований в рахунок оплати іншого збору, у тому числі за іншими заявками.
25. У разі сплати суми коштів менше, ніж установлена цим Порядком сума збору, у тому числі сплати зборів в іноземній валюті, експертний заклад повідомляє платнику про необхідність здійснити оплату в повному обсязі із зазначенням суми, яку необхідно доплатити. Платник зобов'язаний здійснити відповідну оплату або надіслати клопотання про зарахування коштів на залишок протягом 30 днів з дня отримання повідомлення від експертного закладу. В іншому випадку кошти повертаються платнику, зокрема у разі сплати збору з порушенням вимог цього Порядку.
26. До суми зарахованого збору не включається вартість банківських та будь-яких інших послуг, пов'язаних із сплатою збору або зборів, у тому числі зарахуванням іноземної валюти на рахунки експертного закладу. При цьому вартість усіх банківських та будь-яких інших послуг, пов'язаних із сплатою або поверненням платнику збору, у тому числі різниця між курсами валюти, сплачується за рахунок платника та залишку невикористаних коштів платника на рахунках експертного закладу.
27. З рахунка для зарахування до спеціального фонду державного бюджету власних надходжень бюджетних установ експертний заклад здійснює перерахування коштів підпорядкованим йому філіям або структурним підрозділам, що належать до сфери його управління, відповідно до затверджених кошторисів на покриття витрат за дії, пов'язані з охороною прав на сорти рослин. Перерахування здійснюється на підставі платіжних інструкцій експертного закладу виходячи з фактичних надходжень коштів та однієї групи власних надходжень за відповідною бюджетною програмою.
28. Експертний заклад щокварталу не пізніше 15 числа наступного місяця, а також за запитом Компетентного органу звітує про результати своєї діяльності у сфері охорони прав на сорти рослин.
Порядок здійснення контролю, подання звітів та їх перелік встановлюються Компетентним органом.
29. Розміри зборів, пов'язаних із поданням та розглядом заявки, становлять:
збір за подання та розгляд заявки - 1700 гривень;
збір за внесення змін до реєстру заявок щодо зміни складу селекціонерів - 1700 гривень;
збір за продовження строків щодо заявлення пріоритету за датою подання попередньої заявки - 1700 гривень;
збір за продовження строку для усунення невідповідності заявки та/або подання мотивованої відповіді на висновок про невідповідність - 1700 гривень;
збір за поновлення строку для усунення невідповідності заявки та/або подання мотивованої відповіді на висновок (протягом 12 місяців з дати закінчення такого строку) - 1700 гривень;
збір за подання клопотання про виправлення помилки або внесення змін до матеріалів заявки - 1700 гривень.
30. Документ про сплату збору за подання та розгляд заявки подається до Компетентного органу разом із заявкою або протягом двох місяців з дати її подання.
31. Розміри зборів, пов'язаних із назвою сорту рослин, становлять:
збір за продовження строку надання мотивованої відповіді на висновок про невідповідність або заперечення щодо запропонованої назви сорту - 1700 гривень;
збір за зміну ухваленої назви сорту - 1700 гривень;
збір за зміну назви сорту після її затвердження у разі встановлення, що назва сорту не відповідає вимогам статті 13 Закону, - 1700 гривень;
збір за заборону використання попередньої назви сорту для інших заявників у разі зміни назви сорту в іншій договірній стороні Міжнародної конвенції з охорони нових сортів рослин - 3400 гривень за один рік дії заборони використання такої назви іншими заявниками в Україні.
32. Розміри зборів, пов'язаних із кваліфікаційною експертизою сорту рослин, становлять:
збір за проведення кваліфікаційної експертизи на відповідність сорту критеріям відмінності, однорідності та стабільності (експертним закладом) - 6035 гривень;
збір за проведення кваліфікаційної експертизи на придатність сорту для поширення (експертним закладом) - 15300 гривень;
збір за проведення кваліфікаційної експертизи на відповідність сорту критеріям відмінності, однорідності та стабільності, а також на придатність сорту для поширення (за даними заявника) - 4250 гривень;
збір за продовження строку сплати зборів за проведення кваліфікаційної експертизи - 850 гривень;
збір за поновлення строку сплати зборів за проведення кваліфікаційної експертизи - 1700 гривень.
33. Документ про сплату збору за перший рік кваліфікаційної експертизи щодо відповідності сорту рослин критеріям відмінності, однорідності та стабільності повинен надійти до експертного закладу протягом двох місяців після отримання платником повідомлення про позитивні результати розгляду заявки.
Документ про сплату такого збору за кожний наступний рік повинен надійти до експертного закладу протягом двох місяців після отримання звіту про результати кваліфікаційної експертизи щодо відповідності сорту критеріям відмінності, однорідності та стабільності за попередній рік.
34. У разі проведення кваліфікаційної експертизи сорту гібридного типу створення збір нараховується за кваліфікаційну експертизу кожного складового батьківського компонента гібриду, крім батьківських компонентів, щодо яких експертним закладом вже проведено дослідження у складі гібриду, або як окремого об'єкта заявки з оформленням офіційного опису такого батьківського компонента (батьківських компонентів).
35. У разі коли батьківський компонент входить до складу кількох гібридів, збір нараховується один раз. При цьому загальна сума збору не може перевищувати трикратного розміру збору за проведення кваліфікаційної експертизи щодо відповідності сорту рослин критеріям відмінності, однорідності та стабільності.
36. Документ про сплату збору за кваліфікаційну експертизу щодо придатності сорту рослин для поширення в Україні за перший рік повинен надійти до експертного закладу протягом двох місяців після отримання заявником повідомлення про позитивні результати розгляду заявки.
Документ про сплату такого збору за кожний наступний рік повинен надійти до експертного закладу протягом двох місяців після отримання звіту про результати кваліфікаційної експертизи за попередній рік.
37. Якщо платником сплачено збір за проведення кваліфікаційної експертизи сорту рослин, але кваліфікаційна експертиза такого сорту не проводилася за ініціативою платника (заявника) у відповідному році після затвердження програми польових та лабораторних досліджень кваліфікаційної експертизи, сума сплачених коштів повертається на особовий рахунок платника зборів, крім коштів у розмірі 30 відсотків сплаченого збору з метою компенсації витрат експертного закладу на підготовку проведення кваліфікаційної експертизи. Якщо кваліфікаційна експертиза сорту не проводилася у відповідному році з незалежних від платника (заявника) обставин, сума сплачених коштів повертається на залишок платника за його клопотанням у повному обсязі.
38. Розміри зборів, пов'язаних із державною реєстрацією сорту рослин, видачею копій або дублікатів охоронних документів, становлять:
збір за державну реєстрацію сорту - 1700 гривень;
збір за продовження строку сплати збору за державну реєстрацію сорту - 1700 гривень;
збір за поновлення строку сплати зборів за державну реєстрацію сорту - 3400 гривень;
збір за продовження строку подання повідомлення про ставлення до заперечення щодо державної реєстрації сорту - 1700 гривень;
збір за поновлення строку подання повідомлення про ставлення до заперечення щодо державної реєстрації сорту - 3400 гривень;
збір за видачу завіреної копії патенту, свідоцтва про державну реєстрацію сорту - 500 гривень;
збір за видачу дубліката патенту, свідоцтва про державну реєстрацію сорту, свідоцтва про авторство на сорт - 1700 гривень.
39. Документ про сплату збору за державну реєстрацію сорту рослин повинен надійти до Компетентного органу протягом 30 днів з дати одержання платником експертного висновку за результатами кваліфікаційної експертизи.
40. Розміри зборів за підтримання чинності майнових прав інтелектуальної власності на сорти рослин встановлено залежно від періоду підтримання прав на сорти і становлять:
за перший - п'ятий рік
- 2300 гривень;
за шостий - десятий рік
- 5200 гривень;
за 11-15 рік
- 7000 гривень;
за 16 і кожний наступний рік
- 8700 гривень.
Збір за відновлення чинності патенту в разі його сплати протягом 12 місяців після закінчення встановленого строку збільшується на 50 відсотків.
41. Збір за підтримання чинності майнових прав інтелектуальної власності на сорт рослин сплачується за кожний рік починаючи з календарного року, наступного за роком державної реєстрації прав або державної реєстрації сорту. Збір за підтримання чинності майнових прав інтелектуальної власності на сорт рослин у першому календарному році, наступному за роком державної реєстрації, може бути сплачено протягом перших шести місяців відповідного року. Збір за наступний рік сплачується протягом шести останніх місяців поточного календарного року.
42. Документ про сплату річного збору за підтримання чинності майнових прав інтелектуальної власності на сорт рослин (чинності патенту) повинен надійти до експертного закладу протягом двох місяців з дати сплати збору.
43. Збір за підтримання чинності майнових прав інтелектуальної власності на сорт рослин (чинності патенту) може бути сплачено протягом 12 місяців після закінчення встановленого строку. У такому разі розмір збору збільшується на 50 відсотків, а документ про його сплату повинен бути надісланий до експертного закладу протягом двох місяців з дати його сплати.
44. Збір за підтримання чинності виключного права володільця патенту в разі подання до Компетентного органу заяви про готовність надати дозвіл будь-якій особі на використання сорту рослин (відкриту ліцензію) зменшується на 50 відсотків починаючи з року, наступного за роком опублікування такої заяви. Документ про сплату такого збору повинен надійти до експертного закладу протягом двох місяців з дати сплати збору.
45. Розмір збору за підтримання чинності майнового права на поширення сорту рослин встановлений залежно від періоду підтримання прав на сорти і становить:
за перший - п'ятий рік
- 2300 гривень;
за шостий - десятий рік
- 5200 гривень;
за 11-15 рік
- 7000 гривень;
за 16 і кожний наступний рік
- 8700 гривень.
46. Збір за підтримання чинності майнового права на поширення сорту рослин сплачується за кожний рік починаючи з календарного року, наступного за роком державної реєстрації прав або державної реєстрації сорту.
47. Збір за підтримання чинності майнового права на поширення сорту рослин у першому календарному році, наступному за роком державної реєстрації, сплачується протягом шести місяців відповідного року. Збір за наступний рік може бути сплачено протягом шести останніх місяців поточного календарного року.
48. Документ про сплату річного збору за підтримання чинності майнового права на поширення сорту рослин повинен надійти до експертного закладу протягом двох місяців з дати його сплати.
49. Збір за підтримання чинності майнового права на поширення сорту рослин може бути сплачено за п'ять років. Сплачений такий збір не повертається платнику у разі дострокового припинення чинності майнового права на поширення сорту.
50. Збір за підтримання чинності майнового права на поширення сорту рослин, який є сортом суспільного надбання або загальнопоширеним сортом, сплачується одноразово тільки за перший рік підтримання чинності майнового права на поширення сорту, наступний за роком державної реєстрації сорту.
51. Збір за підтримання чинності майнового права на поширення сорту рослин може бути сплачено протягом 24 місяців після закінчення встановленого строку. У такому разі розмір збору збільшується на 50 відсотків, а документ про його сплату у формі виписки з особового рахунка платника повинен бути надісланий експертному закладу протягом двох місяців з дати сплати збору.
52. Збір за внесення відомостей про видані ліцензії до Державного реєстру патентів на сорти рослин за ініціативою сторони ліцензійного договору встановлюється у розмірі 0,1 відсотка вартості виданої ліцензії, але не менше 1700 гривень.
Документ про сплату збору за внесення відомостей про видані ліцензії до Державного реєстру патентів на сорти рослин подається до Компетентного органу разом із заявою про внесення відомостей до Державного реєстру патентів на сорти рослин.
{Порядок в редакції Постанов КМ № 1154 від 19.09.2007, № 798 від 15.07.2022, № 813 від 04.08.2023}
{Перелік родів і видів рослин, на сорти яких поширюється право власника сорту у період до 2006 року виключено на підставі Постанови КМ № 798 від 15.07.2022}
Додаток
до постанови Кабінету Міністрів України
від 19 серпня 2002 р. № 1183
ПЕРЕЛІК
постанов Кабінету Міністрів України, що втратили чинність
1. Постанова Кабінету Міністрів України від 28 вересня 1993 р. № 806 "Про перелік родів і видів рослин, на сорти яких видаються патенти" (ЗП України, 1994 р., № 2, ст. 47).
2. Постанова Кабінету Міністрів України від 28 жовтня 1993 р. № 884 "Про перелік послуг Держпатенту і Державної комісії по випробуванню та охороні сортів рослин Міністерства сільського господарства і продовольства, пов'язаних із забезпеченням прав на сорти рослин, та розміри їх оплати" (ЗП України, 1994 р., № 3, ст. 61).
3. Постанова Кабінету Міністрів України від 13 липня 1994 р. № 481 "Про доповнення переліку послуг, пов'язаних із забезпеченням прав на сорти рослин, та розміри їх оплати, затверджені постановою Кабінету Міністрів України від 28 жовтня 1993 р. № 884" (ЗП України, 1994 р., № 11, ст. 269).
4. Пункт 12 змін, що вносяться до деяких рішень Уряду України, затверджених постановою Кабінету Міністрів України від 8 червня 1996 р. № 621 (ЗП України, 1996 р., № 13, ст. 361).
5. Постанова Кабінету Міністрів України від 28 грудня 1998 р. № 2085 "Про внесення зміни до постанови Кабінету Міністрів України від 28 вересня 1993 р. № 806" (Офіційний вісник України, 1998 р., № 52, ст. 1942).
