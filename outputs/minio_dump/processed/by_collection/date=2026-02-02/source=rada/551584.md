---
source: "rada"
dokid: 551584
nreg: "55-2026-п"
title: "Про внесення змін до постанови Кабінету Міністрів України від 3 січня 2023 р. № 5"
doc_date: 2026-01-21
revision_date: 2026-01-21
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 55
Київ
Про внесення змін до постанови Кабінету Міністрів України від 3 січня 2023 р. № 5
Кабінет Міністрів України постановляє:
Внести до постанови Кабінету Міністрів України від 3 січня 2023 р. № 5 “Про встановлення розміру грошової компенсації за витрату часу, пов'язану з веденням записів та наданням інших відомостей, респондентам, які беруть участь у державному статистичному спостереженні “Обстеження умов життя домогосподарств” (Офіційний вісник України, 2023 р., № 5, ст. 415) зміни, що додаються.
Прем'єр-міністр України
Ю. СВИРИДЕНКО
Інд. 67
ЗАТВЕРДЖЕНО
постановою Кабінету Міністрів України
від 21 січня 2026 р. № 55
ЗМІНИ,
що вносяться до постанови Кабінету Міністрів України від 3 січня 2023 р. № 5
1. У назві постанови слова “у державному статистичному спостереженні “Обстеження умов життя домогосподарств” замінити словами “у державному статистичному спостереженні “Обстеження бюджетів домогосподарств”.
2. У пункті 1:
1) слова “програми державного статистичного спостереження “Обстеження умов життя домогосподарств” замінити словами “програми державного статистичного спостереження “Обстеження бюджетів домогосподарств”;
2) доповнити пункт абзацом такого змісту:
“В умовах особливого періоду (зокрема в умовах дії правового режиму воєнного стану) та/або надзвичайного стану за відсутності бюджетних призначень на відповідний рік щоквартальна грошова компенсація за витрату часу, пов'язану з веденням записів доходів, витрат та наданням інших відомостей відповідно до програми державного статистичного спостереження “Обстеження бюджетів домогосподарств”, не виплачується.”.
