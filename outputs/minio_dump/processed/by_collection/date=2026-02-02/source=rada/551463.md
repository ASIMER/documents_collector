---
source: "rada"
dokid: 551463
nreg: "35-2026-п"
title: "Про внесення змін до Порядку казначейського обслуговування коштів загальнообов'язкового державного пенсійного страхування, загальнообов'язкового державного соціального страхування у зв'язку з тимчасовою втратою працездатності та загальнообов'язкового державного соціального страхування від нещасного випадку на виробництві та професійного захворювання, які спричинили втрату працездатності"
doc_date: 2026-01-14
revision_date: 2026-01-14
status: 2
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 14 січня 2026 р. № 35
Київ
Про внесення змін до Порядку казначейського обслуговування коштів загальнообов'язкового державного пенсійного страхування, загальнообов'язкового державного соціального страхування у зв'язку з тимчасовою втратою працездатності та загальнообов'язкового державного соціального страхування від нещасного випадку на виробництві та професійного захворювання, які спричинили втрату працездатності
Кабінет Міністрів України постановляє:
1. Внести до Порядку казначейського обслуговування коштів загальнообов'язкового державного пенсійного страхування, загальнообов'язкового державного соціального страхування у зв'язку з тимчасовою втратою працездатності та загальнообов'язкового державного соціального страхування від нещасного випадку на виробництві та професійного захворювання, які спричинили втрату працездатності, затвердженого постановою Кабінету Міністрів України від 27 грудня 2022 р. № 1465 (Офіційний вісник України, 2023 р., № 4, ст. 308; 2024 р., № 11, ст. 697), зміни, що додаються.
2. Ця постанова набирає чинності з 1 квітня 2026 року.
Прем'єр-міністр України
Ю. СВИРИДЕНКО
Інд. 26
ЗАТВЕРДЖЕНО
постановою Кабінету Міністрів України
від 14 січня 2026 р. № 35
ЗМІНИ,
що вносяться до Порядку казначейського обслуговування коштів загальнообов'язкового державного пенсійного страхування, загальнообов'язкового державного соціального страхування у зв'язку з тимчасовою втратою працездатності та загальнообов'язкового державного соціального страхування від нещасного випадку на виробництві та професійного захворювання, які спричинили втрату працездатності
1. Абзац перший пункту 9 викласти в такій редакції:
“9. Бюджетні асигнування державного бюджету, які виділяються для фінансування виплат Фонду, і кошти Фонду, що надходять на видаткові рахунки, Фонд розподіляє та спрямовує на фінансування пенсій, допомоги на поховання, відрахувань з пенсії та інших виплат, недоотриманих виплат, перерахування частини пенсії, страхових виплат установам (закладам), у яких пенсіонери (одержувачі) перебувають на повному державному утриманні, установам за місцем відбування покарання, житлових субсидій та пільг на оплату житлово-комунальних послуг, придбання твердого та рідкого пічного побутового палива і скрапленого газу, соціальних та інших виплат, які згідно із законодавством проводяться за рахунок коштів Фонду та інших джерел, визначених законодавством, а також видатків головним управлінням Фонду згідно з потребою на оплату послуг, пов'язаних з виплатою і доставкою пенсії, житлових субсидій та пільг на оплату житлово-комунальних послуг, придбання твердого та рідкого пічного побутового палива і скрапленого газу, та інших виплат уповноваженими організаціями, що здійснюють їх виплату і доставку, на оплату послуг АТ “Ощадбанк” (комісійних винагород, витрат, пов'язаних з підкріпленням кас банку для пенсійних виплат і для забезпечення готівкою відокремлених підрозділів (філій, представництв, відділень тощо) уповноваженої організації, якими надаються послуги із безпосередньої виплати і доставки пенсій, грошової допомоги їх одержувачам за місцем проживання в межах України) та інших витрат.”.
2. В абзаці другому пункту 12 слова “Відкриття рахунків, реєстрація зобов'язань” замінити словами “Відкриття та закриття рахунків, реєстрація бюджетних зобов'язань”.
