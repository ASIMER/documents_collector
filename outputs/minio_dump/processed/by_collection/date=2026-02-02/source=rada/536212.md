---
source: "rada"
dokid: 536212
nreg: "687-2024-п"
title: "Про внесення змін до постанов Кабінету Міністрів України від 1 червня 2020 р. № 587 і від 14 квітня 2021 р. № 404"
doc_date: 2024-06-13
revision_date: 2026-01-26
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 13 червня 2024 р. № 687
Київ
Про внесення змін до постанов Кабінету Міністрів України від 1 червня 2020 р. № 587 і від 14 квітня 2021 р. № 404
{Із змінами, внесеними згідно з Постановою КМ
№ 64 від 14.01.2026}
Кабінет Міністрів України постановляє:
Внести до постанов Кабінету Міністрів України від 1 червня 2020 р. № 587 “Про організацію надання соціальних послуг” (Офіційний вісник України, 2020 р., № 57, ст. 1781; 2021 р., № 86, ст. 5484; 2022 р., № 41, ст. 2215) і від 14 квітня 2021 р. № 404 “Про затвердження Положення про Єдину інформаційну систему соціальної сфери” (Офіційний вісник України, 2021 р., № 35, ст. 2067; 2023 р., № 100, ст. 5969) зміни, що додаються.
Прем'єр-міністр України
Д. ШМИГАЛЬ
Інд. 73
ЗАТВЕРДЖЕНО
постановою Кабінету Міністрів України
від 13 червня 2024 р. № 687
ЗМІНИ,
що вносяться до постанов Кабінету Міністрів України від 1 червня 2020 р. № 587 і від 14 квітня 2021 р. № 404
{Пункт 1 втратив чинність на підставі Постанови КМ № 64 від 14.01.2026}
2. У Положенні про Єдину інформаційну систему соціальної сфери, затвердженому постановою Кабінету Міністрів України від 14 квітня 2021 р. № 404:
1) у пункті 2:
у підпункті 5 слова “офіційний вебсайт Мінсоцполітики” замінити словами “Соціальний веб-портал електронних послуг Мінсоцполітики (далі - Соціальний портал Мінсоцполітики)”;
в абзаці тринадцятому слова “Про електронні довірчі послуги” замінити словами “Про електронну ідентифікацію та електронні довірчі послуги”;
2) пункт 8 після абзацу п'ятнадцятого доповнити новим абзацом такого змісту:
“забезпечення здійснення oнлайн-інформування заявників та/або отримувачів соціальної підтримки про етапи розгляду звернення (призначення, відмову у призначенні та припинення надання будь-якого виду соціальної підтримки) шляхом надсилання текстових повідомлень за допомогою засобів електронного зв'язку, на адреси електронної пошти, повідомлені особами під час звернення за отриманням чи під час отримання соціальної підтримки, а також за допомогою засобів Соціального порталу Мінсоцполітики та/або Порталу Дія (за технічної можливості);”.
У зв'язку з цим абзац шістнадцятий вважати абзацом сімнадцятим;
3) пункт 17 після абзацу третього доповнити новим абзацом такого змісту:
“підсистема “Соціальний портал Мінсоцполітики” - призначена для забезпечення дистанційного доступу заявників для подання звернень щодо отримання соціальних послуг та/або інших видів соціальної підтримки, а також оперативного приймання та передачі інформації (даних) суб'єктами Єдиної системи під час взаємодії із заявниками та/або надання їм соціальної підтримки;”.
У зв'язку з цим абзаци четвертий - чотирнадцятий вважати відповідно абзацами п'ятим - п'ятнадцятим;
4) підпункт 6 пункту 23 викласти в такій редакції:
“6) цифровий інструмент “Ведення випадку” (кейс-менеджмент) - складова Єдиної системи, призначена для забезпечення організації надання соціальних послуг, зокрема щодо ведення справи особи/родини, яка перебуває у складних життєвих обставинах, оцінювання потреб особи/родини в соціальних послугах, складення індивідуального плану надання соціальної послуги (зокрема, з можливістю використання автоматизованих підсистем підтримки прийняття рішень Єдиної системи (за наявності технічної можливості), обміну інформацією між надавачами соціальних послуг та інших публічних послуг, обліку наданих послуг та інших видів підтримки, проведення оцінки результатів впливу наданої соціальної послуги на життєву ситуацію;”;
5) у пункті 30 слова “Про електронні довірчі послуги” замінити словами “Про електронну ідентифікацію та електронні довірчі послуги”;
6) доповнити Положення пунктом 41 такого змісту:
“41. Інформування заявників та/або отримувачів соціальної підтримки про етапи розгляду звернення (призначення, відмову в призначенні та припинення надання будь-якого виду соціальної підтримки) засобами Єдиної системи може здійснюватися в режимі реального часу (он-лайн) шляхом надсилання текстових повідомлень за допомогою засобів електронного зв'язку, на адреси електронної пошти, повідомлені особами під час звернення за отриманням чи під час отримання соціальної підтримки, а також за допомогою засобів Соціального порталу Мінсоцполітики та/або Порталу Дія (за технічної можливості).”.
