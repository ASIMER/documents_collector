---
source: "rada"
dokid: 551586
nreg: "58-2026-п"
title: "Про внесення змін до порядків, затверджених постановами Кабінету Міністрів України від 21 березня 2018 р. № 195 і від 26 липня 2018 р. № 588"
doc_date: 2026-01-21
revision_date: 2026-01-21
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 58
Київ
Про внесення змін до порядків, затверджених постановами Кабінету Міністрів України від 21 березня 2018 р. № 195 і від 26 липня 2018 р. № 588
Кабінет Міністрів України постановляє:
Внести до Порядку утворення Ради з державної підтримки кінематографії, затвердженого постановою Кабінету Міністрів України від 21 березня 2018 р. № 195 (Офіційний вісник України, 2018 р., № 27, ст. 975; 2023 р., № 37, ст. 1980), і Порядку виплати стипендій членам Ради з державної підтримки кінематографії, затвердженого постановою Кабінету Міністрів України від 26 липня 2018 р. № 588 “Деякі питання виплати стипендій членам Ради з державної підтримки кінематографії” (Офіційний вісник України, 2018 р., № 62, ст. 2138), зміни, що додаються.
Прем'єр-міністр України
Ю. СВИРИДЕНКО
Інд. 28
ЗАТВЕРДЖЕНО
постановою Кабінету Міністрів України
від 21 січня 2026 р. № 58
ЗМІНИ,
що вносяться до порядків, затверджених постановами Кабінету Міністрів України від 21 березня 2018 р. № 195 і від 26 липня 2018 р. № 588
1. У Порядку утворення Ради з державної підтримки кінематографії, затвердженому постановою Кабінету Міністрів України від 21 березня 2018 р. № 195:
1) в абзаці першому пункту 7 слова “два представники від Держкіно” замінити словами “по одному представнику від Мінкульту і Держкіно”;
2) у пункті 13:
у підпункті 3 слова “засобах масової інформації” замінити словом “медіа”;
у підпункті 4 слова “телерадіоорганізацій та/або інших засобів масової інформації” замінити словами “суб'єктів у сфері аудіовізуальних медіа”;
3) у пункті 19 слова “Голови Держкіно” замінити словами “Віце-прем'єр-міністра з гуманітарної політики України - Міністра культури”;
4) у пункті 24:
у підпункті 4 слова “засобах масової інформації” замінити словом “медіа”;
у підпункті 5 слова “телерадіоорганізацій та/або інших засобів масової інформації” замінити словами “суб'єктів у сфері аудіовізуальних медіа”;
5) у першому реченні пункту 32 слова “засобів масової інформації” замінити словом “медіа”;
6) доповнити Порядок пунктом 411 такого змісту:
“411. У разі коли за результатами конкурсу переможець у відповідній категорії відмовляється від членства в Раді, конкурсна комісія обирає переможця конкурсу серед претендентів, які набрали найбільшу кількість голосів за результатом рейтингового голосування проведеного конкурсу у відповідній категорії. У разі коли декілька претендентів набрали однакову кількість голосів, конкурсна комісія приймає рішення про визначення переможця конкурсу шляхом голосування у спосіб, визначений відповідно до пункту 33 цього Порядку. У такому випадку строк, визначений пунктом 31 цього Порядку, може бути продовжений до 10 календарних днів.”;
7) пункт 43 викласти в такій редакції:
“43. Держкіно не пізніше ніж протягом наступного робочого дня після оприлюднення на офіційному веб-сайті Мінкульту рішення конкурсної комісії про визначення переможців подає Мінкульту пропозицію щодо включення однієї особи до складу Ради.”;
8) у пункті 45 слова “Держкіно, зазначений орган подає в установленому порядку” замінити словами “Мінкультом або Держкіно, Мінкульт в установленому порядку подає”;
9) доповнити Порядок пунктом 47 такого змісту:
“47. Відносини, що виникають у зв'язку з прийняттям рішень відповідно до цього Порядку, регулюються Законом України “Про адміністративну процедуру”.”;
10) у тексті Порядку, крім пункту 5, слово “Держкіно” замінити словом “Мінкульт” у відповідному відмінку.
2. У пункті 3 Порядку виплати стипендій членам Ради з державної підтримки кінематографії, затвердженому постановою Кабінету Міністрів України від 26 липня 2018 р. № 588, слова “за програмою “Державна підтримка кінематографії” замінити словами “за бюджетною програмою “Державна підтримка кінематографії, у тому числі документування воєнних злочинів”.
