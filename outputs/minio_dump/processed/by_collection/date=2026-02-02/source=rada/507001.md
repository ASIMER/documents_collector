---
source: "rada"
dokid: 507001
nreg: "z0769-21"
title: "Про затвердження Розміру фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей, та Порядку відшкодування фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей"
doc_date: 2021-04-28
revision_date: 2026-01-13
status: 1
types: [22, 25]
org: 1297
---
КОМІСІЯ З РЕГУЛЮВАННЯ АЗАРТНИХ ІГОР ТА ЛОТЕРЕЙ
РІШЕННЯ
28.04.2021 № 179
Зареєстровано в Міністерстві
юстиції України
08 червня 2021 р.
за № 769/36391
{Рішення втратило чинність на підставі Наказу Державного агентства України ПлейСіті № 94-ОД від 05.11.2025}
Про затвердження Розміру фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей, та Порядку відшкодування фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей
Відповідно до частини третьої статті 21 Закону України «Про доступ до публічної інформації», постанови Кабінету Міністрів України від 13 липня 2011 року № 740 «Про затвердження граничних норм витрат на копіювання або друк документів, що надаються за запитом на інформацію», підпункту 1 пункту 4 Положення про Комісію з регулювання азартних ігор та лотерей, затвердженого постановою Кабінету Міністрів України від 23 вересня 2020 року № 891, Комісія з регулювання азартних ігор та лотерей ВИРІШИЛА:
1. Затвердити:
1) Розмір фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей, що додається;
2) Порядок відшкодування фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей, що додається.
2. Департаменту методології разом з департаментом юридичного забезпечення в установленому законодавством порядку забезпечити подання цього рішення на державну реєстрацію до Міністерства юстиції України.
3. Департаменту документального забезпечення та організаційної роботи забезпечити оприлюднення цього рішення після його державної реєстрації.
4. Це рішення набирає чинності з дня його офіційного опублікування.
5. Контроль за виконанням цього рішення покласти на Голову Рудого І.Т.
Голова
І. Рудий
ПОГОДЖЕНО:
Уповноважений Верховної Ради України
з прав людини
Л. Денісова
ЗАТВЕРДЖЕНО
Рішення Комісії з регулювання
азартних ігор та лотерей
28 квітня 2021 року № 179
Зареєстровано в Міністерстві
юстиції України
08 червня 2021 р.
за № 769/36391
РОЗМІР
фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей
№
з/п
Послуга, що надається
Вартість виготовлення однієї сторінки
1.
Копіювання або друк копій документів формату А4 та меншого розміру (в тому числі двосторонній друк)
0,2 відсотка розміру прожиткового мінімуму для працездатних осіб за виготовлення однієї сторінки
2.
Копіювання або друк копій документів формату А3 та більшого розміру (в тому числі двосторонній друк)
0,3 відсотка розміру прожиткового мінімуму для працездатних осіб за виготовлення однієї сторінки
3.
Копіювання або друк копій документів будь-якого формату, якщо в документах поряд з відкритою інформацією міститься інформація з обмеженим доступом, що потребує її відокремлення, приховування тощо (в тому числі двосторонній друк)
0,5 відсотка розміру прожиткового мінімуму для працездатних осіб за виготовлення однієї сторінки
4.
Виготовлення цифрових копій документів
шляхом сканування
0,1 відсотка розміру прожиткового мінімуму для працездатних осіб за сканування однієї сторінки
__________
Примітка:
розмір прожиткового мінімуму для працездатних осіб за виготовлення однієї сторінки встановлюється на дату копіювання або друку документів.
Директор департаменту
методології
Н. Лех
