---
source: "rada"
dokid: 551572
nreg: "50-2026-п"
title: "Про внесення змін до порядків, затверджених постановами Кабінету Міністрів України від 13 квітня 2011 р. № 461 і від 23 червня 2021 р. № 681"
doc_date: 2026-01-21
revision_date: 2026-01-21
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 50
Київ
Про внесення змін до порядків, затверджених постановами Кабінету Міністрів України від 13 квітня 2011 р. № 461 і від 23 червня 2021 р. № 681
Кабінет Міністрів України постановляє:
1. Внести до Порядку прийняття в експлуатацію закінчених будівництвом об'єктів, затвердженого постановою Кабінету Міністрів України від 13 квітня 2011 р. № 461 “Питання прийняття в експлуатацію закінчених будівництвом об'єктів” (Офіційний вісник України, 2011 р., № 32, ст. 1359; 2015 р., № 78, ст. 2599; 2021 р., № 30, ст. 1740, № 55, ст. 3401; 2022 р., № 42, ст. 2281), і Порядку ведення Єдиної державної електронної системи у сфері будівництва, затвердженого постановою Кабінету Міністрів України від 23 червня 2021 р. № 681 “Деякі питання забезпечення функціонування Єдиної державної електронної системи у сфері будівництва” (Офіційний вісник України, 2021 р., № 55, ст. 3401; 2022 р., № 4, ст. 192, № 37, ст. 1982, № 70, ст. 4233; 2023 р., № 70, ст. 4065, № 83, ст. 4761; 2024 р., № 6, ст. 273, № 16, ст. 1028, № 54, ст. 3189, № 101, ст. 6454), зміни, що додаються.
2. Установити, що до 1 квітня 2026 р. органи державного архітектурно-будівельного контролю здійснюють формування та внесення чек-листа за результатами виїзного огляду об'єкта будівництва, а також фото- та відеофіксацію під час такого огляду засобами Єдиної державної електронної системи у сфері будівництва, зокрема мобільного додатка “Прозоре будівництво” за наявності можливості.
3. Органам державного архітектурно-будівельного контролю забезпечити до 1 квітня 2026 р. можливість формування та внесення чек-листа за результатами виїзного огляду об'єкта будівництва, а також фото- та відеофіксацію під час такого огляду засобами Єдиної державної електронної системи у сфері будівництва, зокрема мобільного додатка “Прозоре будівництво”.
4. Міністерству розвитку громад та територій, державному підприємству “Адміністратор Містобудівного кадастру на державному рівні” (за згодою) забезпечити протягом одного місяця з дня набрання чинності цією постановою реалізацію технічної можливості формування та внесення чек-листа за результатами виїзного огляду об'єкта будівництва, а також фото- та відеофіксацію під час такого огляду засобами Єдиної державної електронної системи у сфері будівництва, зокрема мобільного додатка “Прозоре будівництво”.
5. Ця постанова набирає чинності з дня її опублікування, крім пункту 1 цієї постанови, який набирає чинності через місяць з дня опублікування цієї постанови.
Прем'єр-міністр України
Ю. СВИРИДЕНКО
Інд. 21
ЗАТВЕРДЖЕНО
постановою Кабінету Міністрів України
від 21 січня 2026 р. № 50
ЗМІНИ,
що вносяться до порядків, затверджених постановами Кабінету Міністрів України від 13 квітня 2011 р. № 461 і від 23 червня 2021 р. № 681
1. У Порядку прийняття в експлуатацію закінчених будівництвом об'єктів, затвердженому постановою Кабінету Міністрів України від 13 квітня 2011 р. № 461:
1) у пункті 25:
в абзаці першому слова “, який виготовляється з використанням Реєстру будівельної діяльності” замінити словами “(далі - чек-лист)”;
в абзаці другому слова “за результатами виїзного огляду об'єкта будівництва на місцевості з фотофіксацією об'єкта під час прийняття в експлуатацію закінченого будівництвом об'єкта” виключити;
доповнити пункт після абзацу другого новими абзацами такого змісту:
“Формування чек-листа, а також фото- та відеофіксація під час виїзного огляду об'єкта будівництва здійснюються посадовою особою органу державного архітектурно-будівельного контролю з використанням електронної системи, зокрема її мобільного додатка “Прозоре будівництво” (далі - мобільний додаток).
Формування чек-листа та додавання фото- та відеоматеріалів фіксації засобами мобільного додатка завершується накладенням посадовою особою органу державного архітектурно-будівельного контролю кваліфікованого електронного підпису.
Після формування та накладання кваліфікованого електронного підпису чек-лист, фото- та відеоматеріали фіксації передаються засобами мобільного додатка до Реєстру будівельної діяльності електронної системи.”.
У зв'язку з цим абзаци третій і четвертий вважати відповідно абзацами шостим і сьомим;
2) додаток 8 до Порядку викласти в такій редакції:
“Додаток 8
до Порядку
(в редакції постанови Кабінету Міністрів України
від 21 січня 2026 р. № 50)
ЧЕК-ЛИСТ
за результатами виїзного огляду об'єкта будівництва на місцевості з фотофіксацією об'єкта під час прийняття в експлуатацію закінченого будівництвом об'єкта”.
2. У Порядку ведення Єдиної державної електронної системи у сфері будівництва, затвердженому постановою Кабінету Міністрів України від 23 червня 2021 р. № 681:
1) в абзаці шостому пункту 4 слова “інші програмні модулі” замінити словами “мобільний додаток “Прозоре будівництво”, інші програмні модулі та складові”;
2) пункт 15 доповнити підпунктами 271 і 272 такого змісту:
“271) формування та передача засобами мобільного додатка “Прозоре будівництво” електронних документів та інформації, відомостей, даних, а також здійснення фото- та відеофіксації під час надання адміністративних та інших послуг у сфері будівництва;
272) доступ користувачів до інформації Реєстру будівельної діяльності засобами мобільного додатка “Прозоре будівництво”;”;
3) підпункт 3 пункту 35 після слів “в Реєстрі будівельної діяльності електронної системи” доповнити словами “засобами електронної системи, у тому числі засобами мобільного додатка “Прозоре будівництво”;
4) пункт 59 доповнити підпунктом 131 такого змісту:
“131) фото-, відеоматеріали фіксації під час надання адміністративних та інших послуг у сфері будівництва;”;
5) абзац перший пункту 60 після слів “Виключно з використанням Реєстру будівельної діяльності” доповнити словами “(у тому числі з використанням мобільного додатка “Прозоре будівництво”)”;
6) у додатках до Порядку:
у додатку 6:
“пункт 145 викласти в такій редакції:
“145. У комплексному типі “Перелік відомостей для чек-листа за результатами виїзного огляду об'єкта будівництва на місцевості з фотофіксацією об'єкта під час прийняття в експлуатацію закінченого будівництвом об'єкта” зазначаються такі відомості:
Розділ I
колонка “№” з відповідним номером документа;
колонка “Назва документа” з таким переліком документів:
Проектна документація (у разі відсутності матеріалів Проектної документації в реєстрі Єдиної державної системи у сфері будівництва, створеної до 1 серпня 2021 р.);
Загальний журнал робіт;
Журнал авторського нагляду;
колонка для відмітки “Фактична наявність: в Єдиній державній системі у сфері будівництва”;
колонка для відмітки “Фактична наявність: Надано паперовий примірник на об'єкті”;
колонка для відмітки “Фотофіксація (+/-)”.
Розділ II. Забезпеченість доступності території об'єкта для маломобільних груп:
колонка “№” з відповідним номером документа для пунктів та підпунктів розділів II, III, IV;
колонка “Назва документа” для пунктів та підпунктів розділів II, III, IV з таким переліком:
підрозділ “Зовнішні елементи доступності”:
зовнішні сходи;
поручні, огородження;
зовнішні пандуси/підйомники;
тактильна плитка;
контрастне маркування скляних прорізів;
вхідні групи;
підрозділ “Внутрішні елементи доступності”:
сходи внутрішні;
поручні/шрифт Брайля;
контрастні смуги;
підйомники/внутрішні пандуси з поручнями;
санвузли для маломобільних груп населення.
Розділ III. Пожежна безпека:
підрозділ “Зовнішні засоби пожежогасіння”:
первинні засоби пожежогасіння;
пожежні гідранти;
підрозділ “Внутрішні засоби пожежогасіння”:
первинні засоби пожежогасіння;
пистема пожежної сигналізації та управління евакуацією людей:
сигналізатори;
датчики;
пульт;
світлозвуковий оповіщувач (“вихід”, “пожежа” тощо);
автоматична система пожежогасіння (спринклерна, порошкова);
система контролю загазованості;
протипожежний водопровід (укомплектовані шафи ПК);
акт прийняття системи мережі пожежної сигналізації.
Розділ IV. Інженерні комунікації:
підрозділ “Зовнішнє електрозабезпечення”:
трансформаторна підстанція з відповідним наповненням (ТП);
розподільний пункт (РП);
акт прийняття мереж зовнішнього електропостачання;
акт підключення будівлі до ТП/РП;
підрозділ “Внутрішнє електрозабезпечення”:
відомості з використанням комплексного типу “Лічильники”;
акт прийняття системи мереж внутрішнього електропостачання;
шафа з електричним обладнанням;
підрозділ “Зовнішнє газопостачання”:
газорегулюючий пункт/газорегулюючий пункт шафового типу;
акт прийняття системи мереж зовнішнього газопостачання;
підрозділ “Внутрішнє газопостачання”:
відомості з використанням комплексного типу “Лічильники”;
газові котли:
поквартирні;
інші споживачі (комерція, адміністративні приміщення тощо);
акт прийняття системи мереж внутрішнього газопостачання;
підрозділ “Зовнішнє водопостачання”:
акт прийняття системи зовнішнього водопроводу;
підрозділ “Внутрішнє водопостачання”:
акт прийняття системи внутрішнього водопроводу;
відомості з використанням комплексного типу “Лічильники”;
монтаж обладнання в насосній;
водонагрівачі;
підрозділ “Зовнішня мережа каналізації”:
акт прийняття системи зовнішньої мережі каналізації;
підрозділ “Внутрішня мережа каналізації”:
акт прийняття систем і випусків внутрішньої мережі каналізації;
підрозділ “Опалення, вентиляція, кондиціонування”:
тепловий пункт (ІТП);
акт прийняття системи мереж опалення;
радіатори/конвектори;
поквартирні;
інші споживачі (приміщення комерційного/адміністративного призначення тощо);
місця загального користування;
кондиціонери/теплові завіси;
підрозділ “Вентиляція та кондиціонування”:
вентиляційні канали/система/ обладнання;
акт прийняття систем мережі вентиляції;
підрозділ “Ліфти”:
наявність та функціонування ліфта;
акт про готовність до експлуатації ліфта;
підрозділ “Блискавкозахист”:
обладнання;
акт прийняття системи блискавкозахисту;
підрозділ “Благоустрій”:
майданчики у складі прибудинкових територій;
паркомісця (в тому числі для маломобільних груп населення);
під'їзні шляхи/пішохідні комунікації;
фасад;
підрозділ “Внутрішнє опорядження”:
місця загального користування;
нежитлові приміщення;
житлові приміщення;
санвузли для маломобільних груп населення;
підрозділ “Захисна споруда цивільного захисту”:
захисна споруда цивільного захисту;
колонка для відмітки “Не передбачено проектною документацією” для пунктів та підпунктів розділів II, III, IV;
колонка для відмітки “Передбачено проектною документацією: виконано” для пунктів та підпунктів розділів II, III, IV;
колонка для відмітки “Передбачено проектною документацією: не виконано” для пунктів та підпунктів розділів II, III, IV.”;
доповнити додаток пунктом 210 такого змісту:
“210. У комплексному типі “Лічильники” зазначаються такі відомості:
Лічильники:
загальний;
поквартирні.
Інші споживачі (комерція, адміністративні приміщення тощо).”;
7) в абзаці другому пункту 49 додатка 7 слово “документів” замінити словом “відомостей”.
