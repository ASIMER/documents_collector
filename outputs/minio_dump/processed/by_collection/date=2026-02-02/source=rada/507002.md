---
source: "rada"
dokid: 507002
nreg: "z0770-21"
title: "Порядок відшкодування фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей"
doc_date: 2021-04-28
revision_date: 2026-01-13
status: 1
types: [22, 25, 99]
org: 1297
---
ЗАТВЕРДЖЕНО
Рішення Комісії з регулювання
азартних ігор та лотерей
28 квітня 2021 року № 179
Зареєстровано в Міністерстві
юстиції України
08 червня 2021 р.
за № 770/36392
{Порядок втратив чинність на підставі Наказу Державного агентства України ПлейСіті № 94-ОД від 05.11.2025}
ПОРЯДОК
відшкодування фактичних витрат на копіювання або друк документів, що надаються за запитом на інформацію, розпорядником якої є Комісія з регулювання азартних ігор та лотерей
1. Цей Порядок визначає механізм відшкодування запитувачами інформації фактичних витрат на копіювання або друк документів, що надаються КРАІЛ за запитом на інформацію.
2. Цей Порядок застосовується у випадку, коли КРАІЛ є належним розпорядником інформації.
3. Документи за запитом на інформацію надаються безкоштовно:
особі в разі надання інформації про неї;
якщо задоволення запиту передбачає виготовлення копій документів обсягом, що не перевищує 10 сторінок;
щодо інформації, яка становить суспільний інтерес.
4. Відшкодування запитувачами інформації фактичних витрат на копіювання або друк документів здійснюється у разі потреби у виготовленні більш як 10 сторінок запитуваних документів відповідно до Розміру фактичних витрат на копіювання та друк, визначених КРАІЛ, що надаються за запитом на інформацію. Плата за копіювання або друк документів, що надаються за запитом на інформацію, стягуються починаючи, з 11-ої сторінки.
Відповідь на запит разом із рахунком надається запитувачу інформації одночасно з 10 безкоштовними сторінками копій запитуваних документів. При цьому запитувачу надається можливість ознайомлення із необхідними йому документами у спеціальному місці для роботи запитувачів із документами та їх копіями або шляхом надання посилання на інші загальнодоступні джерела тощо.
5. Розмір відшкодування витрат на копіювання або друк запитуваних документів визначається управлінням фінансів, бухгалтерського обліку та звітності.
6. Структурний підрозділ КРАІЛ у разі потреби здійснення копіювання або друку документів за запитом на інформацію обсягом більш як 10 сторінок подає заявку на виписку рахунка для здійснення оплати витрат на копіювання або друк документів, що надаються за запитом на інформацію (далі - Рахунок), до управління фінансів, бухгалтерського обліку та звітності за формою згідно з додатком 1.
7. На підставі отриманої заявки управління фінансів, бухгалтерського обліку та звітності протягом одного робочого дня виписує Рахунок за формою згідно з додатком 2 і передає його структурному підрозділу КРАІЛ, в якому знаходиться запитувана інформація, для направлення в установлений законом строк запитувачу інформації.
8. Оплата Рахунка здійснюється у будь-якій фінансовій установі, зручній для запитувача інформації.
9. Не пізніше наступного дня після надходження коштів від запитувача інформації на рахунок КРАІЛ управління з фінансів, бухгалтерського обліку та звітності передає структурному підрозділу, відповідальному за надання інформації, копію виписки з реєстраційного рахунка, на який зараховано кошти, завізовану відповідальною особою, із зазначенням її посади, прізвища, імені, по батькові (за наявності) та поточної дати.
10. Запитувані документи надаються протягом 3 робочих днів після підтвердження факту оплати.
11. Відповідь на запит не надається у разі повної або часткової відмови запитувача від оплати Рахунка.
Директор Департаменту
методології
Н. Лех
Додаток 1
до Порядку відшкодування фактичних
витрат на копіювання або друк
документів, що надаються за запитом
на інформацію, розпорядником
якої є КРАІЛ
(пункт 6)
_________________________________
(назва структурного підрозділу з питань
бухгалтерського обліку та фінансової
звітності КРАІЛ)
ЗАЯВКА
на виписку рахунка для здійснення оплати витрат на копіювання або друк документів, що надаються за запитом на інформацію
________________________________________________________________
(назва документа)
________________________________________________________________
(назва структурного підрозділу, в якому знаходиться запитувана інформація)
Прізвище та власне ім'я запитувача - фізичної особи, найменування запитувача - юридичної особи або об'єднання громадян, що не має статусу юридичної особи
Послуга, що надається
Кількість сторінок
Копіювання або друк копій документів формату А4 та меншого розміру (в тому числі двосторонній друк)
Копіювання або друк копій документів формату А3 та більшого розміру (в тому числі двосторонній друк)
Копіювання або друк копій документів будь-якого формату, якщо в документах поряд з відкритою інформацією міститься інформація з обмеженим доступом, що потребує її відокремлення, приховування тощо (в тому числі двосторонній друк)
Виготовлення цифрових копій документів шляхом сканування
(За відсутності даних ставиться прочерк)
Виконавець:
______________________________
(посада, номер телефону)
______________
(підпис)
_____________________
(Власне ім'я ПРІЗВИЩЕ)
Керівник структурного підрозділу,
в якого знаходиться запитувана
інформація:
_____________________________
(посада)
______________
(підпис)
_____________________
(Власне ім'я ПРІЗВИЩЕ)
Додаток 2
до Порядку відшкодування фактичних
витрат на копіювання або друк
документів, що надаються за запитом
на інформацію, розпорядником
якої є КРАІЛ
(пункт 7)
РАХУНОК
для здійснення оплати витрат на копіювання або друк документів, що надаються за запитом на інформацію
