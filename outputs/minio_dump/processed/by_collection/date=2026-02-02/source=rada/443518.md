---
source: "rada"
dokid: 443518
nreg: "z0619-15"
title: "Про затвердження Порядку складання календарних планів фізкультурно-оздоровчих, спортивних заходів та спортивних змагань"
doc_date: 2015-05-05
revision_date: 2026-01-13
status: 5
types: [9, 25]
org: 1207
---
МІНІСТЕРСТВО МОЛОДІ ТА СПОРТУ УКРАЇНИ
НАКАЗ
05.05.2015 № 1341
Зареєстровано в Міністерстві
юстиції України
27 травня 2015 р.
за № 619/27064
Про затвердження Порядку складання календарних планів фізкультурно-оздоровчих, спортивних заходів та спортивних змагань
{Заголовок із змінами, внесеними згідно з Наказом Міністерства молоді та спорту № 5272 від 31.12.2022}
{Із змінами, внесеними згідно з Наказами Міністерства молоді та спорту
№ 129 від 16.01.2016
№ 480 від 08.02.2017
№ 2806 від 23.12.2020
№ 720 від 10.03.2021
№ 5272 від 31.12.2022
№ 5272 від 31.12.2022
№ 6943 від 28.10.2025
№ 7680 від 02.12.2025}
Відповідно до частини четвертої статті 45 Закону України "Про фізичну культуру і спорт", абзацу сьомого підпункту 17 пункту 4, пункту 8 Положення про Міністерство молоді та спорту України, затвердженого постановою Кабінету Міністрів України від 02 липня 2014 року № 220, НАКАЗУЮ:
1. Затвердити Порядок складання календарних планів фізкультурно-оздоровчих, спортивних заходів та спортивних змагань, що додається.
{Пункт 1 із змінами, внесеними згідно з Наказом Міністерства молоді та спорту № 5272 від 31.12.2022}
2. Департаменту фізичної культури та неолімпійських видів спорту (Стеценко В.Г.) подати цей наказ в установленому порядку на державну реєстрацію до Міністерства юстиції України.
3. Цей наказ набирає чинності з дня його офіційного опублікування.
4. Контроль за виконанням цього наказу залишаю за собою.
Міністр
молоді та спорту України
І.О. Жданов
ПОГОДЖЕНО:
Заступник Міністра освіти і науки
Президент Національного комітету
спорту інвалідів України
Т. в. о. Міністра оборони України
А.Є Гевко
В.М. Сушкевич
І.С. Руснак
ЗАТВЕРДЖЕНО
Наказ Міністерства молоді
та спорту України
05.05.2015 № 1341
Зареєстровано в Міністерстві
юстиції України
27 травня 2015 р.
за № 619/27064
ПОРЯДОК
складання календарних планів фізкультурно-оздоровчих, спортивних заходів та спортивних змагань
{Заголовок із змінами, внесеними згідно з Наказом Міністерства молоді та спорту № 5272 від 31.12.2022}
{У тексті Порядку слова "спеціалізованих навчальних закладів спортивного профілю" замінено словами "закладів спеціалізованої освіти спортивного профілю із специфічними умовами навчання, центрів олімпійської підготовки"; слова "громадських організацій" замінено словами "громадських об'єднань" згідно з Наказом Міністерства молоді та спорту № 720 від 10.03.2021}
{У тексті Порядку слова «та спортивних заходів» замінено словами «, спортивних заходів та спортивних змагань»; слово «захід» у всіх відмінках і числах замінено словами «захід та змагання» у відповідних відмінках і числах згідно з Наказом Міністерства молоді та спорту № 5272 від 31.12.2022}
1. Цей Порядок визначає механізм складання Єдиного календарного плану фізкультурно-оздоровчих, спортивних заходів та спортивних змагань України, календарних планів фізкультурно-оздоровчих, спортивних заходів та спортивних змагань Автономної Республіки Крим, областей, міст Києва та Севастополя, районів, міст, селищ та сіл, а також календарні плани фізкультурно-оздоровчих, спортивних заходів та спортивних змагань закладів спеціалізованої освіти спортивного профілю із специфічними умовами навчання, центрів олімпійської підготовки, шкіл вищої спортивної майстерності та дитячо-юнацьких спортивних шкіл (далі - календарні плани фізкультурно-оздоровчих, спортивних заходів та спортивних змагань) на відповідний рік, видатки на організацію та проведення яких здійснюються з державного або місцевого бюджетів.
2. Календарні плани фізкультурно-оздоровчих, спортивних заходів та спортивних змагань:
1) Єдиний календарний план фізкультурно-оздоровчих, спортивних заходів та спортивних змагань України складається та затверджується Міністерством молоді та спорту України з урахуванням пропозицій:
всеукраїнських спортивних федерацій;
{Абзац другий підпункту 1 пункту 2 із змінами, внесеними згідно з Наказом Міністерства молоді та спорту № 129 від 16.01.2016}
місцевих державних адміністрацій та органів місцевого самоврядування, на території яких планується проведення цих заходів та змагань, за умови погодження із спортивними федераціями, що мають статус національної та які уклали договір з Міністерством молоді та спорту України про співпрацю;
{Абзац третій підпункту 1 пункту 2 із змінами, внесеними згідно з Наказом Міністерства молоді та спорту № 720 від 10.03.2021}
громадських об'єднань фізкультурно-спортивної спрямованості;
закладів фізичної культури та спорту державної форми власності;
структурного підрозділу з фізичної культури і спорту Міністерства оборони України;
Всеукраїнського центру фізичного здоров'я населення «Агенція учнівського, студентського та масового спорту України»;
{Абзац сьомий підпункту 1 пункту 2 із змінами, внесеними згідно з Наказом Міністерства молоді та спорту № 6943 від 28.10.2025}
військових формувань, утворених відповідно до законів України, у правоохоронних органах, рятувальних та інших спеціальних службах, які здійснюють фізичну підготовку та забезпечують спортивну діяльність військовослужбовців і працівників;
{Підпункт 1 пункту 2 доповнено новим абзацом згідно з Наказом Міністерства молоді та спорту № 129 від 16.01.2016}
Міністерства у справах ветеранів України;
{Підпункт 1 пункту 2 доповнено новим абзацом дев'ятим згідно з Наказом Міністерства молоді та спорту № 2806 від 23.12.2020}
2) календарні плани фізкультурно-оздоровчих,, спортивних заходів та спортивних змагань Автономної Республіки Крим, областей, міст Києва та Севастополя, районів, міст, селищ та сіл складаються та затверджуються структурними підрозділами з фізичної культури і спорту місцевих державних адміністрацій та органів місцевого самоврядування з урахуванням пропозицій відповідних місцевих державних адміністрацій та органів місцевого самоврядування, на території яких планується проведення цих заходів та змагань, закладів фізичної культури та спорту комунальної форми власності, осередків відповідних всеукраїнських спортивних федерацій;
3) календарні плани фізкультурно-оздоровчих, спортивних заходів та спортивних змагань закладів спеціалізованої освіти спортивного профілю із специфічними умовами навчання, центрів олімпійської підготовки, шкіл вищої спортивної майстерності та дитячо-юнацьких спортивних шкіл складаються цими закладами та затверджуються в установленому законодавством порядку.
3. До Єдиного календарного плану фізкультурно-оздоровчих, спортивних заходів та спортивних змагань України включаються міжнародні спортивні заходи - за поданням відповідних всеукраїнських спортивних федерацій.
У разі надходження пропозицій до календарних планів фізкультурно-оздоровчих, спортивних заходів та спортивних змагань від двох та більше всеукраїнських спортивних федерацій з одного виду спорту (їх осередків) враховуються пропозиції всеукраїнської спортивної федерації (її осередку), яка має статус національної спортивної федерації.
4. До календарних планів фізкультурно-оздоровчих, спортивних заходів та спортивних змагань включаються заходи та змагання:
з олімпійських видів спорту;
з неолімпійських видів спорту;
з національних видів спорту;
{Пункт 4 доповнено абзацом четвертим згідно з Наказом Міністерста молоді та спорту № 7680 від 02.12.2025}
з видів спорту осіб з інвалідністю;
{Абзац четвертий пункту 4 із змінами, внесеними згідно з Наказом Міністерства молоді та спорту № 5272 від 31.12.2022}
представників окремих верств населення;
громадських об'єднань фізкультурно-спортивної спрямованості;
закладів фізичної культури та спорту державної та комунальної форм власності;
структурного підрозділу з фізичної культури і спорту Міністерства оборони України;
Міністерства у справах ветеранів України;
{Пункт 4 доповнено новим абзацом дев'ятим згідно з Наказом Міністерства молоді та спорту № 2806 від 23.12.2020}
Всеукраїнського центру фізичного здоров'я населення «Агенція учнівського, студентського та масового спорту України».
{Абзац дестий пункту 4 із змінами, внесеними згідно з Наказом Міністерства молоді та спорту № 6943 від 28.10.2025}
5. У Єдиному календарному плані фізкультурно-оздоровчих, спортивних заходів та спортивних змагань України визначаються:
назва заходу та змагання;
орієнтовні строки проведення заходу та змагання (визначаються на вибір декада, місяць, місяці, квартал, півріччя);
орієнтовна тривалість проведення заходу та змагання (днів);
орієнтовне місце проведення заходу та змагання (назви країни, адміністративно-територіальної одиниці, населеного пункту тощо);
організатори заходу та змагання;
учасники заходу та змагання (організації тощо);
загальна орієнтовна кількість учасників заходу та змагання, у тому числі окремо спортсменів, тренерів, суддів, інших;
загальні планові витрати на організацію і проведення заходів та змагань з державного або місцевого бюджету у розрізі окремих видів спорту (з видів спорту осіб з інвалідністю – з окремих нозологій).
{Абзац дев'ятий пункту 5 із змінами, внесеними згідно з Наказом Міністерства молоді та спорту № 5272 від 31.12.2022}
У разі проведення спортивних заходів та змагань на базах олімпійської, паралімпійської та дефлімпійської підготовки, перелік яких затверджується в установленому законодавством порядку, у календарних планах фізкультурно-оздоровчих, спортивних заходів та спортивних змагань зазначається найменування цієї бази.
У разі проведення спортивних заходів та змагань окремо для чоловіків та жінок зазначається стать учасників заходу та змагання.
{Порядок доповнено новим пунктом 5 згідно з Наказом Міністерства молоді та спорту № 480 від 08.02.2017}
6. У календарних планах фізкультурно-оздоровчих, спортивних заходів та спортивних змагань Автономної Республіки Крим, областей, міст Києва та Севастополя, районів, міст, селищ, сіл, закладів спеціалізованої освіти спортивного профілю із специфічними умовами навчання, центрів олімпійської підготовки, шкіл вищої спортивної майстерності та дитячо-юнацьких спортивних шкіл визначаються:
{Абзац перший пункту 6 із змінами, внесеними згідно з Наказом Міністерства молоді та спорту № 480 від 08.02.2017}
назва заходу та змагання;
строки проведення заходу та змагання (початок і закінчення);
тривалість проведення заходу та змагання (днів);
місце проведення заходу та змагання (назва адміністративно-територіальної одиниці, населеного пункту);
організатори заходу та змагання;
учасники заходу та змагання (організації тощо);
загальна кількість учасників заходу та змагання, у тому числі окремо спортсменів, тренерів, суддів, інших;
планові витрати на організацію і проведення заходу та змагання з державного або місцевого бюджету.
У разі проведення спортивних заходів та змагань на базах олімпійської, паралімпійської та дефлімпійської підготовки, перелік яких затверджується в установленому законодавством порядку, у календарних планах фізкультурно-оздоровчих, спортивних заходів та спортивних змагань зазначається найменування цієї бази.
7. До календарних планів фізкультурно-оздоровчих, спортивних заходів та спортивних змагань окремим розділом можуть включатися комплексні спортивні заходи та змагання (юнацькі та молодіжні спортивні ігри, спартакіади, універсіади тощо).
8. У разі необхідності до календарних планів фізкультурно-оздоровчих, спортивних заходів та спортивних змагань можуть вноситися зміни щодо інформації, зазначеної в пунктах 5, 6 цього Порядку.
{Пункт 8 із змінами, внесеними згідно з Наказом Міністерства молоді та спорту № 480 від 08.02.2017}
Директор департаменту
олімпійського спорту
Р.Я. Вірастюк
