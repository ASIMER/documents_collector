---
source: "rada"
dokid: 178129
nreg: "z0782-05"
title: "Про затвердження Правил виписування рецептів на лікарські засоби, Порядку відпуску лікарських засобів з аптек та їхніх структурних підрозділів, Інструкції про порядок зберігання, обліку та знищення рецептурних бланків"
doc_date: 2005-07-19
revision_date: 2026-01-02
status: 5
types: [9, 13, 10, 79, 35, 206]
org: 31
---
МІНІСТЕРСТВО ОХОРОНИ ЗДОРОВ'Я УКРАЇНИ
НАКАЗ
19.07.2005 № 360
Зареєстровано в Міністерстві
юстиції України
20 липня 2005 р.
за № 782/11062
Про затвердження Правил виписування рецептів на лікарські засоби, Порядку відпуску лікарських засобів з аптек та їхніх структурних підрозділів, Інструкції про порядок зберігання, обліку та знищення рецептурних бланків
{Заголовок в редакції Наказу Міністерства охорони здоров'я № 494 від 15.03.2023}
{Додатково див. Наказ Міністерства охорони здоров'я № 394-АДМ від 12.10.2005}
{Із змінами, внесеними згідно з Наказами Міністерства охорони здоров'я
№ 539 від 20.10.2005
№ 348 від 31.05.2006
№ 440 від 04.07.2006
№ 42 від 30.01.2007
№ 525 від 17.09.2008
№ 818 від 30.12.2008
№ 96 від 17.02.2009
№ 351 від 22.05.2009
№ 150 від 21.03.2011
№ 777 від 11.11.2011
№ 140 від 29.02.2012
№ 440 від 14.06.2012
№ 845 від 29.10.2012
№ 203 від 15.03.2013
№ 858 від 04.10.2013
№ 1034 від 29.11.2013
№ 239 від 02.04.2014
№ 494 від 07.08.2015
№ 496 від 07.08.2015
№ 99 від 17.02.2016
№ 756 від 25.07.2016
№ 153 від 16.02.2017
№ 697 від 23.06.2017
№ 735 від 18.04.2018
№ 1819 від 04.10.2018
№ 634 від 22.03.2019
№ 1967 від 26.08.2020
№ 1923 від 10.09.2021
№ 1971 від 16.09.2021
№ 218 від 03.02.2022
№ 500 від 18.03.2022
№ 727 від 03.05.2022
№ 1284 від 21.07.2022
№ 1841 від 11.10.2022
№ 1844 від 11.10.2022
№ 2172 від 30.11.2022
№ 494 від 15.03.2023
№ 1333 від 21.07.2023
№ 1806 від 17.10.2023
№ 927 від 30.05.2024
№ 929 від 05.06.2025
№ 1598 від 20.10.2025
№ 1924 від 19.12.2025}
{У заголовку та тексті Наказу слова "та вимог-замовлень" виключено на підставі Наказу Міністерства охорони здоров'я № 99 від 17.02.2016}
{У Наказі слова «і медичні вироби», «і вироби медичного призначення», «або медичного виробу», «та медичні вироби» у всіх відмінках виключено на підставі Наказу Міністерства охорони здоров'я № 1598 від 20.10.2025}
Відповідно до частини третьої статті 21 Закону України «Про лікарські засоби», пунктів 4, 8 Положення про Міністерство охорони здоров'я України, затвердженого постановою Кабінету Міністрів України від 25 березня 2015 року № 267 (в редакції постанови Кабінету Міністрів України від 24 січня 2020 року № 90), з метою удосконалення порядку виписування рецептів та посилення контролю за відпуском лікарських засобів з аптек та їхніх структурних підрозділів НАКАЗУЮ:
{Преамбула із змінами, внесеними згідно з Наказом Міністерства охорони здоров'я № 777 від 11.11.2011; в редакції Наказу Міністерства охорони здоров'я № 494 від 15.03.2023}
{Дію пункту 1 призупинено до 01.10.2006 згідно з Наказами Міністерства охорони здоров'я № 539 від 20.10.2005, № 348 від 31.05.2006 }
1. Затвердити такі, що додаються:
Правила виписування рецептів на лікарські засоби.
Порядок відпуску лікарських засобів з аптек та їхніх структурних підрозділів;
Інструкцію про порядок зберігання, обліку та знищення рецептурних бланків.
{Пункт 1 із змінами, внесеними згідно з Наказом Міністерства охорони здоров'я № 1819 від 04.10.2018; в редакції Наказу Міністерства охорони здоров'я № 494 від 15.03.2023}
{Дію пункту 2 призупинено до 01.10.2006 згідно з Наказами Міністерства охорони здоров'я № 539 від 20.10.2005, № 348 від 31.05.2006}
2. Уважати таким, що втратив чинність, наказ МОЗ України від 30.06.94 № 117 "Про порядок виписування рецептів та відпуску лікарських засобів і виробів медичного призначення з аптек", зареєстрований в Міністерстві юстиції України 28.07.94 за № 171/380 (зі змінами).
{Пункт 3 виключено на підставі Наказу Міністерства охорони здоров'я № 525 від 17.09.2008}
3. Установити, що контроль за правилами виписування рецептів, порядком зберігання та обліком рецептурних бланків здійснює МОЗ України, МОЗ Автономної республіки Крим, структурні підрозділи з питань охорони здоров'я обласних, Київської та Севастопольської міських державних адміністрацій, контроль за порядком відпуску лікарських засобів з аптек та їх структурних підрозділів здійснюють у межах повноважень Держлікслужба та її територіальні органи.
{Пункт із змінами, внесеними згідно з Наказами Міністерства охорони здоров'я № 440 від 04.07.2006, № 351 від 22.05.2009, № 777 від 11.11.2011, № 858 від 04.10.2013, № 756 від 25.07.2016, № 494 від 15.03.2023}
4. Дія цього наказу поширюється на всі заклади охорони здоров'я та фізичних осіб - підприємців, які мають ліцензію на провадження господарської діяльності з медичної практики і в межах такої діяльності здійснюють призначення лікарських засобів, та суб'єктів господарювання, які мають ліцензію на провадження господарської діяльності з роздрібної торгівлі лікарськими засобами і здійснюють відпуск лікарських засобів з аптек, їхніх структурних підрозділів (далі - аптечний заклад), а також на медичних та фармацевтичних працівників.
{Пункт із змінами, внесеними згідно з Наказом МОЗ № 440 від 04.07.2006; в редакції Наказу Міністерства охорони здоров'я № 494 від 15.03.2023}
{Пункт втратив чинність на підставі Наказу Міністерства охорони здоров'я № 539 від 20.10.2005}
5. Установити, що:
1) в разі виписування рецептів у паперовій формі (далі - паперовий рецепт) застосування рецептурних бланків № 1 (ф-1) та № 3 (ф-3) форми, яких наведено в додатках 1, 2 до Правил виписування рецептів на лікарські засоби, затверджених наказом Міністерства охорони здоров'я України від 19 липня 2005 року № 360, зареєстрованих у Міністерстві юстиції України 20 липня 2005 року за № 782/11062 (у редакції наказу Міністерства охорони здоров'я України від 04 жовтня 2018 року № 1819), та які використовувались до 01 квітня 2023 року, дозволяється до їх повного використання з урахуванням таких вимог:
у графі «Прізвище, ініціали та вік хворого» зазначаються прізвище, ініціали та вік пацієнта, якому виписується рецепт;
у графі «Номер карти амбулаторного чи стаціонарного хворого» ставиться прочерк;
для спеціальних рецептурних бланків форми № 3 (ф-3) у графі «Місце для позначки» ставиться прочерк;
для рецептурних бланків форми № 1 (ф-1) у разі виписування рецепта на дев'яносто календарних днів слова «Рецепт дійсний протягом 1 місяця» закреслюються та нижче ручкою вчиняється запис «Рецепт дійсний протягом дев'яноста календарних днів», який засвідчується власноручним підписом медичного працівника, що виписав рецепт;
{Підпункт 1 пункту 5 доповнено новим абзацом згідно з Наказом Міністерства охорони здоров'я № 1333 від 21.07.2023}
{Підпункт 2 пункту 5 виключено на підставі Наказу Міністерства охорони здоров'я № 1598 від 20.10.2025}
2) призначення або відпуск екстемпоральних лікарських засобів, виготовлених з рослинної субстанції канабісу, здійснюється виключно за електронними рецептами та запроваджується в системі після появи відповідної технічної можливості щодо виписування та погашення електронних рецептів на такі лікарські засоби.
{Пункт 5 доповнено новим підпунктом згідно з Наказом Міністерства охорони здоров'я № 927 від 30.05.2024}
{Наказ доповнено пунктом 5 згідно з Наказом Міністерства охорони здоров'я № 697 від 23.06.2017; із змінами, внесеними згідно з Наказами № 634 від 22.03.2019, № 1923 від 10.09.2021, № 500 від 18.03.2022, № 727 від 03.05.2022 - діє протягом періоду дії воєнного стану в Україні та тридцяти днів після припинення або скасування такого стану; в редакції Наказу Міністерства охорони здоров'я № 494 від 15.03.2023}
51. Установити, що на період дії воєнного стану на території України:
1) на лікарські засоби (крім лікарських засобів, що містять наркотичні засоби, психотропні речовини в чистому вигляді або в суміші з індиферентними речовинами (далі - наркотичні (психотропні лікарські засоби)), які підлягають реімбурсації за програмою державних гарантій медичного обслуговування населення (далі - лікарські засоби, які підлягають реімбурсації), за умови відсутності технічної можливості виписування електронного рецепта, сформованого в системі у встановленому порядку (далі - електронний рецепт), виписування рецептів може здійснюватися в паперовій формі у випадку, встановленому у пункті 21 постанови Кабінету Міністрів України від 28 липня 2021 року № 854 «Деякі питання реімбурсації лікарських засобів та медичних виробів за програмою державних гарантій медичного обслуговування населення», відповідно до Правил виписування рецептів на лікарські засоби, затверджених наказом Міністерства охорони здоров'я від 19 липня 2005 року № 360, зареєстрованих у Міністерстві юстиції України 20 липня 2005 року за № 782/11062 (у редакції наказу Міністерства охорони здоров'я України від 15 березня 2023 року № 494) (далі - Правила);»;
{Підпункт 1 пункту 51 із змінами, внесеними згідно з Наказом Міністерства охорони здоров'я № 1333 від 21.07.2023, в редакції Наказу Міністерства охорони здоров'я № 1806 від 17.10.2023}
2) у разі відпуску лікарського засобу, який підлягає реімбурсації, за паперовим рецептом аптечний заклад обліковує його в паперовій формі та включає до зведеного звіту, який подається до Національної служби здоров'я України 01 та 14 числа кожного місяця;
3) на лікарські засоби (крім лікарських засобів, які підлягають реімбурсації, та наркотичних (психотропних) лікарських засобів, а також лікарських засобів, які відносяться до фармакотерапевтичної групи похідні морфінану та класифікуються за кодом анатомо-терапевтично-хімічним N02AF), для яких Правилами встановлено електронний рецепт, виписується за вибором пацієнта (його представника) або електронний рецепт або паперовий рецепт;
{Підпункт 3 пункту 51 із змінами, внесеними згідно з Наказами Міністерства охорони здоров'я № 1333 від 21.07.2023, № 1806 від 17.10.2023; в редакції Наказу Міністерства охорони здоров'я № 929 від 05.06.2025}
4) відпуск лікарських засобів, які відпускаються за рецептом, виписаним медичним працівником, відповідно до Порядку відпуску лікарських засобів з аптек та їхніх структурних підрозділів, затвердженого цим наказом (далі - Порядок), здійснюється аптечними закладами на підставі пред'явлених споживачем інформації про номер виписаного електронного рецепта та код підтвердження електронного рецепта, виписаного відповідно до Правил, або паперового рецепта, виписаного на рецептурному бланку форми № 1 (ф-1) згідно з додатком 1 до Правил, або паперового рецепта, виписаного на спеціальному рецептурному бланку форми № 3 (ф-3) згідно з додатком 2 до Правил, для наркотичних (психотропних) лікарських засобів, визначених підпунктами 1 та 3 пункту 5 розділу І Правил, у випадках, встановлених відповідно до абзацу четвертого пункту 6 розділу І Правил, та наркотичних (психотропних) лікарських засобів, визначених підпунктом 4 пункту 5 розділу І Правил.
{Підпункт 4 пункту 51 в редакції Наказу Міністерства охорони здоров'я № 1333 від 21.07.2023}
{Наказ доповнено пунктом 51 згідно з Наказом Міністерства охорони здоров'я № 727 від 03.05.2022 - діє протягом періоду дії воєнного стану в Україні та тридцяти днів після припинення або скасування такого стану; в редакції Наказу Міністерства охорони здоров'я № 494 від 15.03.2023}
{Пункт 52 виключено на підставі Наказу Міністерства охорони здоров'я № 494 від 15.03.2023}
{Пункт 53 виключено на підставі Наказу Міністерства охорони здоров'я № 494 від 15.03.2023}
6. Установити, що у період воєнного стану на територіях активних бойових дій, територіях активних бойових дій, на яких функціонують державні електронні інформаційні ресурси, або тимчасово окупованих Російською Федерацією територіях, які включені до Переліку територій, на яких ведуться (велися) бойові дії або тимчасово окупованих Російською Федерацією, затвердженого наказом Міністерства розвитку громад та територій України від 28 лютого 2025 року № 376, зареєстрованого в Міністерстві юстиції України 11 березня 2025 року за № 380/43786 (далі — Перелік), у разі відсутності технічної можливості виписування електронних рецептів на наркотичні (психотропні) лікарські засоби (крім готових або екстемпоральних лікарських засобів, вироблених (виготовлених) з рослинної субстанції канабісу), а також на лікарські засоби, які відносяться до фармакотерапевтичної групи похідні морфінану та класифікуються за кодом анатомо-терапевтично-хімічним N02AF, виписування таких рецептів може здійснюватися в паперовій формі відповідно до Правил, протягом періоду ведення бойових дій або тимчасової окупації та трьох місяців після дати завершення бойових дій або тимчасової окупації, визначеної у Переліку.
{Абзац перший пункту 6 із змінами, внесеними згідно з Наказом Міністерства охорони здоров'я № 927 від 30.05.2024; в редакції Наказу Міністерства охорони здоров'я № 929 від 05.06.2025, з урахуванням змін, внесених Наказом Міністерства охорони здоров'я № 967 від 12.06.2025}
Відпуск таких лікарських засобів за рецептами в паперовій формі здійснюється аптечними закладами, які розташовані на територіях активних бойових дій, територіях активних бойових дій, на яких функціонують державні електронні інформаційні ресурси, або тимчасово окупованих Російською Федерацією територіях, які включені до Переліку, протягом періоду ведення бойових дій або тимчасової окупації та трьох місяців після дати завершення бойових дій або тимчасової окупації, визначеної у Переліку.
{Наказ доповнено пунктом 6 згідно з Наказом Міністерства охорони здоров'я № 1333 від 21.07.2023}
7. Контроль за виконанням цього наказу покласти на заступника Міністра В.О. Рибчука.
Міністр
М.Є. Поліщук
{Форму журналу обліку отруйних, сильнодіючих та комбінованих лікарських засобів, що підлягають предметно-кількісному обліку в закладах охорони здоров'я виключено на підставі Наказу Міністерства охорони здоров'я № 1819 від 04.10.2018}
ЗАТВЕРДЖЕНО
Наказ МОЗ України
19.07.2005 № 360
(у редакції наказу Міністерства
охорони здоров'я України
від 15 березня 2023 року № 494)
Зареєстровано в Міністерстві
юстиції України
20 липня 2005 р.
за № 782/11062
ПРАВИЛА
виписування рецептів на лікарські засоби
{У заголовку, тексті Правил слова «і медичні вироби», «та медичні вироби», «або медичні вироби», «чи медичний виріб» у всіх відмінках та числах виключено на підставі Наказу Міністерства охорони здоров'я № 1598 від 20.10.202025, з урахуванням змін, внесених Наказом Міністерства охорони здоров'я № 1644 від 30.10.2025}
I. Загальні вимоги до виписування рецептів на лікарські засоби
1. Ці Правила визначають вимоги до виписування рецептів медичними працівниками на лікарські засоби, а саме:
1) лікарські засоби, які відповідно до інструкції для медичного застосування підлягають відпуску за рецептом та повна вартість яких оплачується за рахунок коштів споживача та/або інших джерел, не заборонених законодавством, крім бюджетних коштів;
2) лікарські засоби, які підлягають реімбурсації за програмою державних гарантій медичного обслуговування населення (далі - лікарські засоби, які підлягають реімбурсації);
3) лікарські засоби, які відпускаються на пільгових умовах;
4) лікарські засоби, що виготовляються в умовах аптеки (далі - екстемпоральні лікарські засоби);
5) екстемпоральні лікарські засоби, виготовлені з рослинної субстанції канабісу.
{Пункт 1 розділу I доповнено новим підпунктом згідно з Наказом Міністерства охорони здоров'я № 927 від 30.05.2024}
2. У цих Правилах терміни вживаються в такому значенні:
електронний рецепт - медичний документ в електронній формі, сформований лікарем в Реєстрі медичних записів, записів про направлення та рецептів (далі - Реєстр) в електронній системі охорони здоров'я (далі - система) на підставі медичних записів в Реєстрі;
лікарські засоби, які відпускаються на пільгових умовах - лікарські засоби, які згідно з законодавством відпускаються з аптек, їхніх структурних підрозділів (далі - аптечний заклад) безоплатно чи на пільгових умовах за рахунок бюджетних коштів, крім лікарських засобів, які підлягають реімбурсації;
медичний працівник - лікар, який перебуває у трудових відносинах із суб'єктом господарювання, який має ліцензію на провадження господарської діяльності з медичної практики, або фізична особа - підприємець (далі - ФОП), яка зареєстрована та одержала в установленому законом порядку ліцензію на провадження господарської діяльності з медичної практики, а також в установлених цими Правилами випадках фельдшер відокремленого структурного підрозділу амбулаторії центру первинної медичної (медико-санітарної) допомоги;
наркотичні (психотропні) лікарські засоби - лікарські засоби, що містять наркотичні засоби, психотропні речовини в чистому вигляді або в суміші з індиферентними речовинами;
паперовий рецепт - медичний документ у паперовій формі, виписаний медичним працівником на рецептурному бланку форми № 1 (ф-1), наведеної у додатку 1 до цих правил (далі - рецептурний бланк форми № 1 (ф-1)), або на спеціальному рецептурному бланку форми № 3 (ф-3), наведеної у додатку 2 до цих Правил (далі - спеціальний рецептурний бланк форми № 3 (ф-3));
суб'єкт господарювання - заклад охорони здоров'я або ФОП, які мають ліцензію на провадження господарської діяльності з медичної практики.
Інші терміни в цих Правилах вживаються у значеннях, наведених у Законах України «Про лікарські засоби», «Основи законодавства України про охорону здоров'я», «Про державні фінансові гарантії медичного обслуговування населення», Ліцензійних умовах провадження господарської діяльності з виробництва лікарських засобів, оптової та роздрібної торгівлі лікарськими засобами, імпорту лікарських засобів (крім активних фармацевтичних інгредієнтів), затверджених постановою Кабінету Міністрів України від 30 листопада 2016 року № 929, та інших нормативно-правових актах у сфері охорони здоров'я.
3. Рецепти на лікарські засоби (далі - рецепти) виписуються лікарями згідно з лікарськими спеціальностями, за якими провадиться медична практика відповідно до отриманої суб'єктом господарювання ліцензії, та відповідних лікарських посад.
Фельдшер відокремленого структурного підрозділу амбулаторії центру первинної медичної (медико-санітарної) допомоги (далі - фельдшер) має право виписувати пацієнтам паперові рецепти на лікарські засоби, крім рецептів на наркотичні лікарські засоби, психотропні лікарські засоби, отруйні і сильнодіючі лікарські засоби, із зазначенням своєї посади, засвідченням рецепта власним підписом та печаткою амбулаторії або центру первинної медичної (медико-санітарної) допомоги.
Медичні працівники, які мають право виписувати рецепти, забезпечують призначення пацієнту лікарських засобів з дотриманням вимог законодавства у сфері охорони здоров'я та цих Правил.
Рецепти виписуються на лікарські засоби, зареєстровані в Україні, та екстемпоральні лікарські засоби, а також на незареєстровані в Україні лікарські засоби у випадках, встановлених у частині шостій статті 17 Закону України «Про лікарські засоби».
{Абзац п'ятий пункту 3 розділу I виключено на підставі Наказу Міністерства охорони здоров'я № 1598 від 20.10.2025, з урахуванням змін, внесених Наказом Міністерства охорони здоров'я № 1644 від 30.10.2025}
Рецепти, що мають право виписувати лікарі, які надають первинну медичну допомогу, в тому числі на лікарські засоби, які підлягають реімбурсації, виписуються зазначеними лікарями незалежно від наявності у пацієнта (його представника) укладеної відповідно до Порядку ведення Реєстру декларацій про вибір лікаря, який надає первинну медичну допомогу, в електронній системі охорони здоров'я, затвердженого наказом Міністерства охорони здоров'я України від 19 березня 2018 року № 503, зареєстрованого в Міністерстві юстиції України 21 березня 2018 року за № 347/31799 (у редакції наказу Міністерства охорони здоров'я України від 04 січня 2023 року № 16), декларації з відповідним лікарем.
4. Рецепти виписуються пацієнту за наявності відповідних показань з обов'язковим внесенням відомостей до первинної облікової медичної документації.
5. Рецепти виписуються для відпуску з аптечних закладів кінцевим споживачам (далі - споживач) на:
1) лікарські засоби (у тому числі наркотичні (психотропні) лікарські засоби), які відповідно до інструкції для медичного застосування підлягають відпуску за рецептом та повна вартість яких оплачується за рахунок коштів споживача та/або інших джерел, не заборонених законодавством, крім бюджетних коштів;
{Підпункт 1 пункту 5 розділу І із змінами, внесеними згідно з Наказом Міністерства охорони здоров'я № 1333 від 21.07.2023}
2) лікарські засоби, які підлягають реімбурсації;
3) лікарські засоби (у тому числі наркотичні (психотропні) лікарські засоби, які відпускаються на пільгових умовах;
{Підпункт 3 пункту 5 розділу І із змінами, внесеними згідно з Наказом Міністерства охорони здоров'я № 1333 від 21.07.2023}
4) екстемпоральні лікарські засоби;
5) екстемпоральні лікарські засоби, виготовлені з рослинної субстанції канабісу.
{Пункт 5 розділу I доповнено новим підпунктом згідно з Наказом Міністерства охорони здоров'я № 927 від 30.05.2024}
Якщо пунктом 6 цього розділу не встановлено вимогу виписування електронного рецепта, на лікарський засіб або медичний виріб виписується паперовий рецепт.
6. Електронні рецепти виписуються лікарями в разі призначення лікарських засобів, визначених підпунктами 1 та 2 пункту 5 цього розділу, крім випадків виписування на них паперових рецептів, встановлених відповідно до абзаців третього та четвертого цього пункту. На готові та екстемпоральні лікарські засоби, вироблені (виготовлені) з рослинної субстанції канабісу, зазначені в підпунктах 1, 3 та 5 пункту 5 цього розділу, лікарями виписуються виключно електронні рецепти.
{Абзац перший пункту 6 розділу I із змінами, внесеними згідно з Наказом Міністерства охорони здоров'я № 927 від 30.05.2024, з урахуванням змін, внесених Наказом Міністерства охорони здоров'я № 982 від 06.06.2024}
Лікарями замість електронних рецептів можуть виписуватися паперові рецепти:
на лікарські засоби, визначені підпунктами 1, 3 пункту 5 цього розділу, за згодою пацієнта (його законного представника), у разі виникнення технічного збою в роботі центральної бази даних системи, який унеможливлює виписування електронних рецептів;
на наркотичні (психотропні) лікарські засоби, а також лікарські засоби, які відносяться до фармакотерапевтичної групи похідні морфінану та класифікуються за кодом анатомо-терапевтично-хімічним N02AF, визначені підпунктами 1, 3 пункту 5 цього розділу, за згодою пацієнта (його законного представника), у разі виникнення технічного збою в роботі центральної бази даних системи, який унеможливлює виписування електронних рецептів, а також у випадках, встановлених пунктом 6 наказу Міністерства охорони здоров'я України від 19 липня 2005 року № 360 «Про затвердження Правил виписування рецептів на лікарські засоби, Порядку відпуску лікарських засобів з аптек та їхніх структурних підрозділів, Інструкції про порядок зберігання, обліку та знищення рецептурних бланків», зареєстрованого в Міністерстві юстиції України 20 липня 2005 року за № 782/11062;
{Абзац четвертий пункту 6 розділу I в редакції Наказу Міністерства охорони здоров'я № 929 від 05.06.2025}
на лікарські засоби (крім наркотичних (психотропних) лікарських засобів), визначені підпунктами 1, 2 пункту 5 цього розділу, у встановлених законодавством випадках у зв'язку з введенням в Україні чи окремих її місцевостях воєнного/надзвичайного стану.
У випадках, встановлених абзацами третім - п'ятим цього пункту, на лікарський засіб або медичний виріб, на який попередньо було виписано паперовий рецепт, електронний рецепт не виписується та положення цих Правил щодо виписування на них виключно електронних рецептів не застосовуються.»;
{Пункт 6 розділу І в редакції Наказу Міністерства охорони здоров'я № 1333 від 21.07.2023}
7. Для виписування паперових рецептів на лікарські засоби, крім наркотичних (психотропних) лікарських засобів, застосовуються рецептурні бланки форми № 1 (ф-1).
Для виписування паперових рецептів на наркотичні (психотропні) лікарські засоби в чистому вигляді або в суміші з індиферентними речовинами застосовуються спеціальні рецептурні бланки форми № 3 (ф-3).
Якщо відповідно до абзацу четвертого пункту 6 цього розділу за згодою пацієнта (його законного представника) замість електронного рецепта на наркотичний (психотропний) лікарський засіб, який відпускається на пільгових умовах, виписується паперовий рецепт, поряд з виписуванням паперового рецепта на спеціальному рецептурному бланку форми № 3 (ф-3) виписується додатково паперовий рецепт на рецептурному бланку форми № 1 (ф-1).
{Абзац третій пункту 7 розділу І в редакції Наказу Міністерства охорони здоров'я № 1333 від 21.07.2023}
8. Паперові рецепти виписуються на рецептурних бланках форм № 1 (ф-1) та № 3 (ф-3), що виготовлені на паперових носіях друкарським способом.
При цьому спеціальні рецептурні бланки форми № 3 (ф-3) для паперових рецептів виготовляються на папері рожевого кольору розміром 75 ґ 120 мм, мають наскрізну нумерацію. Контроль за їх обліком та використанням покладається на відповідальну особу, яка визначається наказом суб'єкта господарювання.
Після виписування паперового рецепта він надається пацієнту (його представнику), крім відривної частини рецептурного бланка форми № 1 (ф-1), що залишається у суб'єкта господарювання, медичний працівник якого виписав рецепт.
9. Електронні рецепти виписуються лікарями шляхом внесення відповідного запису до Реєстру відповідно до Порядку ведення Реєстру медичних записів, записів про направлення та рецептів в електронній системі охорони здоров'я, затвердженого наказом Міністерства охорони здоров'я України від 28 лютого 2020 року № 587, зареєстрованого в Міністерстві юстиції України 05 березня 2020 року за № 236/34519.
Електронний рецепт виписується на кожне найменування лікарського засобу за міжнародною непатентованою назвою із зазначенням форми випуску та дози.
{Абзац другий пункту 9 розділу I із змінами, внесеними згідно з Наказом Міністерства охорони здоров'я № 1598 від 20.10.2025}
Якщо лікарський засіб не має міжнародної непатентованої назви, в електронному рецепті зазначається склад діючих речовин такого лікарського засобу із зазначенням форми випуску та дози, за умови, що кількість діючих речовин не перевищує чотирьох.
За торговельною назвою лікарського засобу із зазначенням форми випуску та дози (за наявності) електронний рецепт виписується в таких випадках:
лікарський засіб не має міжнародної непатентованої назви та містить у своєму складі більше чотирьох діючих речовин;
лікарський засіб належить до лікарських засобів біологічного походження або подібних біологічних лікарських засобів (біосимілярів).
При внесенні відповідного запису у Реєстр використовується інформація про наявність у лікарського засобу міжнародної непатентованої назви та складу діючих речовин, яка у встановленому законодавством порядку надходить до Електронної системи охорони здоров'я шляхом автоматизованого обміну електронними даними між нею та Державним реєстром лікарських засобів.
Електронний рецепт на екстемпоральний лікарський засіб, виготовлений з рослинної субстанції канабісу, виписується з зазначенням форми випуску та дози, складу діючих речовин такого лікарського засобу.
{Пункт 9 розділу I доповнено новим абзацом згідно з Наказом Міністерства охорони здоров'я № 927 від 30.05.2024}
{Пункт 9 розділу I в редакції Наказу Міністерства охорони здоров'я № 1806 від 17.10.2023}
10. Після виписування електронного рецепта пацієнту (його представнику) надається інформація про номер виписаного електронного рецепта та код підтвердження для відпуску з аптечного закладу за електронним рецептом лікарських засобів.
За запитом пацієнта (його представника) йому надається інформаційна довідка в паперовій формі, що сформована системою та містить відомості про номер виписаного електронного рецепта, код підтвердження, дату виписування електронного рецепта, а також інформацію про виписаний лікарський засіб або медичний виріб (далі - інформаційна довідка).
{Абзац другий пункту 10 розділу І із змінами, внесеними згідно з Наказом Міністерства охорони здоров'я № 1333 від 21.07.2023}
З метою виїзду з території України за запитом пацієнта (його представника) після виписування електронного рецепта на наркотичний (психотропний) лікарський засіб йому надається інформаційна довідка, що засвідчується в обов'язковому порядку підписом та особистою печаткою лікаря, який виписав електронний рецепт.
Інформаційна довідка, видана відповідно до абзаців другого та/або третього цього пункту, не вважається електронним рецептом та має лише інформаційний характер.
{Пункт 10 розділу І доповнено новим абзацом згідно з Наказом Міністерства охорони здоров'я № 1333 від 21.07.2023}
11. Дозволяється виписувати рецепт на лікарський засіб в кількості, необхідній для проведення курсу лікування, за винятком лікарських засобів, що відпускаються згідно з нормами відпуску рецептурних лікарських засобів (далі - норми відпуску), зазначеними в додатку 3 до цих Правил.
{Пункт 11 розділу І із змінами, внесеними згідно з Наказом Міністерства охорони здоров'я № 1333 від 21.07.2023}
12. Забороняється виписувати в одному рецепті лікарські засоби у більшій кількості, ніж встановлено в нормах відпуску, крім випадків:
визначених відповідно до пункту 3 розділу II цих Правил;
обігу на території України лікарських засобів в оригінальних упаковках, що містять більшу кількість таблеток, ніж зазначено в нормах відпуску. У такому випадку дозволяється виписувати в одному рецепті одну упаковку, але не більше п'ятдесяти таблеток.
13. Забороняється виписувати рецепти на лікарські засоби, визначені у переліку лікарських засобів за міжнародними непатентованими назвами, на які не дозволяється виписувати рецепти, наведеному в додатку 4 до цих Правил, що використовуються для всіх видів наркозу (інгаляційного, неінгаляційного, увідного) при хірургічних та діагностичних втручаннях.
14. На комбіновані лікарські засоби, що містять наркотичні засоби, психотропні речовини чи прекурсори в кількості, що не перевищує їхню гранично допустиму норму, паперові рецепти виписуються на рецептурних бланках форми № 1 (ф-1).
Забороняється виписувати в одному рецепті комбіновані лікарські засоби, у складі яких кількість наркотичних засобів, психотропних речовин чи прекурсорів перевищує норми гранично допустимої для відпуску кількості наркотичного засобу, психотропної речовини, прекурсору у складі комбінованого лікарського засобу, визначені у додатку 5 до цих Правил.
Для комбінованих лікарських засобів в оригінальних упаковках, що містять наркотичні засоби, психотропні речовини чи прекурсори в кількості, що перевищує їх гранично допустиму норму, дозволяється виписувати в одному рецепті одну упаковку такого лікарського засобу, але не більше п'ятдесяти таблеток.
15. Строк дії рецепта з дати його виписування становить:
1) для паперових рецептів на спеціальних рецептурних бланках форми № 3 (ф-3) та електронних рецептів на наркотичні (психотропні) лікарські засоби - десять календарних днів;
2) для паперових рецептів на рецептурних бланках форми № 1 (ф-1) та електронних рецептів на лікарські засоби (крім наркотичних (психотропних) лікарських засобів та лікарських засобів, визначених підпунктом 1 пункту 5 цього розділу) - тридцять календарних днів;»;
{Підпункт 2 пункту 15 розділу І в редакції Наказу Міністерства охорони здоров'я № 1333 від 21.07.2023}
3) для паперових рецептів на рецептурних бланках форми № 1 (ф-1) та електронних рецептів на лікарські засоби (крім наркотичних (психотропних) лікарських засобів), визначені підпунктом 1 пункту 5 цього розділу - дев'яносто календарних днів.
{Пункт 15 розділу І доповнено новим підпунктом згідно з Наказом Міністерства охорони здоров'я № 1333 від 21.07.2023}
Датою виписування електронного рецепта є дата накладення лікарем кваліфікованого електронного підпису на електронний рецепт в системі.
16. Рецепт, який виписано з порушенням вимог цих Правил та/або який містить несумісні лікарські засоби та/або помилки, зокрема в дозі лікарського засобу, та/або строк дії якого закінчився, вважається недійсним.
Суб'єкт господарювання, медичний працівник якого виписав рецепт з порушенням вимог цих Правил, та/або який містить несумісні лікарські засоби та/або помилки, зокрема в дозі лікарського засобу, зобов'язаний забезпечити виписування нового рецепта для пацієнта.
II. Особливості виписування рецептів для деяких категорій пацієнтів
1. У разі необхідності (відрядження, відпустка тощо) дозволяється виписувати пацієнтам в одному рецепті лікарські засоби (крім наркотичних (психотропних) лікарських засобів) в кількості, призначеній на курс лікування до дев'яноста календарних днів, враховуючи норми відпуску.
2. Пацієнтам із хронічними захворюваннями дозволяється виписувати рецепт на лікарський засіб, що містить фенобарбітал у кількості, яка не перевищує гранично допустиму, в суміші з іншими лікарськими засобами, які відпускаються з аптечних закладів за рецептом, на курс лікування до тридцяти календарних днів, при цьому паперові рецепти виписуються на рецептурних бланках форми № 1 (ф-1).
3. Наркотичні (психотропні) лікарські засоби виписуються пацієнтам в обсягах, що не перевищують потреби, визначеної відповідно до Порядку придбання, перевезення, зберігання, відпуску, використання та знищення наркотичних засобів, психотропних речовин і прекурсорів у закладах охорони здоров'я, затвердженого постановою Кабінету Міністрів України від 13 травня 2013 року № 333.
{Пункт 3 розділу ІІ в редакції Наказу Міністерства охорони здоров'я № 1333 від 21.07.2023}
4. У разі проведення замісної підтримувальної терапії осіб з розладами психіки та поведінки внаслідок вживання опіоїдів відповідно до Порядку проведення замісної підтримувальної терапії осіб з психічними та поведінковими розладами внаслідок вживання опіоїдів, затвердженого наказом Міністерства охорони здоров'я України від 27 березня 2012 року № 200, зареєстрованого в Міністерстві юстиції України 05 червня 2012 року за № 889/21201 (у редакції наказу Міністерства охорони здоров'я України від 16 листопада 2020 року № 2630) (далі - ЗПТ), електронний рецепт на наркотичний (психотропний) лікарський засіб виписується пацієнту з посиланням на план лікування, зазначений як призначення в медичному записі, а новий електронний рецепт на наркотичний (психотропний) лікарський засіб з однаковою міжнародною непатентованою назвою виписується пацієнту не раніше, ніж за три дні до зазначеної в Реєстрі дати закінчення попереднього курсу лікування пацієнта за електронним рецептом на такий лікарський засіб.
5. У випадку звернення пацієнта (його представника) за допомогою технічних засобів електронних комунікацій лікар має право прийняти рішення про виписування електронного рецепта на лікарський засіб без проведення особистого прийому пацієнта (за винятком проведення ЗПТ) за результатами дистанційної взаємодії з ним, спираючись на отримані від пацієнта (його представника) дані про поточний стан здоров'я та скарги пацієнта, відомості первинної облікової медичної документації (до якої такий лікар має доступ) та якщо таке рішення не суперечитиме галузевим стандартам у сфері охорони здоров'я, затвердженим МОЗ, з обов'язковим внесенням медичних записів про таку взаємодію до електронної системи охорони здоров'я.
{Абзац перший пункту 5 розділу II із змінами, внесеними згідно з Наказом Міністерства охорони здоров'я № 1598 від 20.10.2025}
Поширення інформації суб'єктом господарювання чи медичним працівником, безпосередньо або через іншу особу, одній, кільком особам або невизначеному колу осіб, зокрема в рекламі, про виписування електронних рецептів на лікарські засоби без необхідності попереднього консультування та/або обстеження пацієнта медичним працівником забороняється.
{Пункт 5 розділу ІІ в редакції Наказу Міністерства охорони здоров'я № 1333 від 21.07.2023}
III. Особливості щодо заповнення рецептурних бланків для паперових рецептів
1. Паперові рецепти заповнюються чітко і розбірливо від руки кульковою ручкою з обов'язковим заповненням інформації, передбаченої відповідною формою рецептурного бланка. Паперові рецепти на рецептурному бланку форми № 1 (ф-1) також можуть заповнюватися за допомогою друкарських пристроїв. Виправлення в паперовому рецепті не дозволяються.
{Пункт 1 розділу III в редакції Наказу Міністерства охорони здоров'я № 1806 від 17.10.2023}
2. Забороняється нанесення на рецептурний бланк інформації (в тому числі рекламної), крім визначеної у розділі III цих Правил.
3. На паперових рецептах зазначається міжнародна непатентована назва лікарського засобу із зазначенням їх кількості, а також форми випуску та дози (для лікарських засобів).
{Абзац перший пункту 3 розділу III із змінами, внесеними згідно з Наказом Міністерства охорони здоров'я № 1598 від 20.10.2025}
Якщо лікарський засіб не має міжнародної непатентованої назви, в паперовому рецепті зазначається склад діючих речовин такого лікарського засобу, за умови, що кількість діючих речовин не перевищує чотирьох.
За торговельною назвою лікарського засобу паперовий рецепт виписується в таких випадках:
лікарський засіб не має міжнародної непатентованої назви та містить у своєму складі більше чотирьох діючих речовин;
лікарський засіб належить до лікарських засобів біологічного походження або подібних біологічних лікарських засобів (біосимілярів).
Забороняється скорочення близьких за найменуванням інгредієнтів, що може призвести до нерозуміння стосовно того, який лікарський засіб виписано.
{Пункт 3 розділу III в редакції Наказу Міністерства охорони здоров'я № 1806 від 17.10.2023}
4. Правила заповнення рецептурного бланка форми № 1 (ф-1) для паперових рецептів:
1) при виписуванні паперових рецептів у частині бланка вище лінії відрізу, яка залишається у суб'єкта господарювання, медичний працівник якого виписав рецепт, зазначаються прізвище, ініціали та вік пацієнта, назви лікарських засобів із зазначенням форм випуску та виписаної кількості лікарських засобів, номер бланка друкарським способом та дата виписування (число, місяць, рік) рецепта;
{Підпунукт 1 пункту 4 розділу III із змінами, внесеними згідно з Наказом Міністерства охорони здоров'я № 1598 від 20.10.2025}
2) у частині бланка нижче лінії відрізу у відповідних графах для закладів охорони здоров'я, медичний працівник яких виписує паперовий рецепт, зазначаються найменування закладу охорони здоров'я, його місцезнаходження, код за ЄДРПОУ, номер та дата (число, місяць, рік) видачі ліцензії на провадження господарської діяльності з медичної практики або номер та дата (число, місяць, рік) рішення органу ліцензування про видачу ліцензії на провадження господарської діяльності з медичної практики;
3) у частині бланка нижче лінії відрізу у відповідних графах для ФОП, медичний працівник якого виписує паперовий рецепт, зазначаються прізвище, ім'я та по батькові (за наявності) ФОП, місце проживання (місце провадження діяльності) ФОП, реєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний контролюючий орган і мають відмітку у паспорті), номер та дата (число, місяць, рік) видачі ліцензії на провадження господарської діяльності з медичної практики або номер та дата (число, місяць, рік) рішення органу ліцензування про видачу ліцензії на провадження господарської діяльності з медичної практики;
4) у графі «Рецепт № ______» зазначається номер паперового рецепта друкарським способом та підкреслюється слово «дорослий» у випадку виписування рецепта особі віком від 18 років, або «дитячий» у випадку виписування рецепта особі віком до 18 років;
5) у графі «(дата виписування рецепта)» зазначаються число, місяць та рік виписування паперового рецепта;
6) у паперовому рецепті підкреслюється «за повну вартість», якщо пацієнт оплачує повну вартість лікарського засобу за власні кошти та/або з інших джерел, не заборонених законодавством, крім бюджетних коштів, або «безоплатно», якщо для лікарського засобу передбачено безоплатний відпуск для пацієнта, або «з доплатою», якщо пацієнт частково оплачує вартість лікарського засобу;
7) у графі «джерело фінансування» зазначається бюджетна програма, за рахунок фінансування якої лікарський засіб чи медичний виріб відпускається пацієнту безоплатно або з доплатою;
8) у паперовому рецепті зазначаються прізвище, ініціали та вік пацієнта, якому виписується рецепт;
9) у паперовому рецепті зазначаються прізвище та ініціали медичного працівника, який виписує рецепт. Паперовий рецепт, що виписується лікарем, засвідчується підписом та особистою печаткою лікаря, який виписав рецепт. Паперовий рецепт, що виписується фельдшером, засвідчується підписом фельдшера із зазначенням його посади та печаткою амбулаторії або центру первинної медичної (медико-санітарної) допомоги. Медичним працівникам забороняється підписувати не заповнені рецептурні бланки та/або засвідчувати їх печаткою;
10) на рецептурних бланках форми № 1 (ф-1) дозволяється виписувати не більше трьох найменувань лікарських засобів, крім випадків, визначених абзацом другим цього підпункту.
Одне найменування лікарського засобу виписується на рецептурному бланку форми № 1 (ф-1) в разі призначення лікарського засобу, які відпускаються на пільгових умовах, або в разі призначення відповідно до пункту 7 цього розділу лікарського засобу, які підлягають реімбурсації;
11) в частині звернення медичного працівника до фармацевтичного працівника у паперовому рецепті зазначаються:
латинською / англійською чи українською мовою, а саме: міжнародна непатентована назва лікарського засобу або склад діючих речовин лікарського засобу (не більше чотирьох), або у випадках, визначених пунктом 3 цього розділу, торговельна назва лікарського засобу, назва формоутворюючих та коригуючих речовин, склад лікарського засобу, лікарська форма, а також звернення медичного працівника до фармацевтичного працівника про виготовлення лікарського засобу та/або видачу лікарського засобу. Скорочення щодо лікарських засобів зазначаються тільки латинською мовою;
{Абзац другий підпункту 11 пункту 4 розділу III із змінами, внесеними згідно з Наказfvb Міністерства охорони здоров'я № 1806 від 17.10.2023, № 1598 від 20.10.2025, з урахуванням змін, внесених Наказом Міністерства охорони здоров'я № 1644 від 30.10.2025}
українською або англійською мовою зазначається спосіб застосування лікарських засобів із зазначенням дози, частоти, часу, умов прийому та курсу/строку лікування для наркотичних (психотропних) лікарських засобів. Забороняється щодо лікарських засобів обмежуватися загальними приписами типу «Зовнішнє», «Відомо» тощо.
Використання латинських скорочень щодо лікарських засобів дозволяється тільки відповідно до рецептурних скорочень, прийнятих у медичній та фармацевтичній практиці, визначених у додатку 6 до цих Правил;
12) у графі «Додаткова інформація» зазначається номер страхового поліса (за наявності), а також зазначається інформація, необхідна для виконання державних, регіональних або місцевих програм, в тому числі уточнююча інформація щодо графи «Джерело фінансування».
13) строк дії паперового рецепта визначається шляхом підкреслення відповідного значення (тридцять або дев'яносто календарних днів). У випадках, встановлених абзацом третім пункту 7 розділу І цих Правил, слова «Рецепт дійсний протягом тридцяти/дев'яноста календарних днів» закреслюються;
{Пункт 4 розділу ІІІ доповнено новим підпунктом згідно з Наказом Міністерства охорони здоров'я № 1333 від 21.07.2023}
5. Особливості заповнення паперових рецептів на екстемпоральні лікарські засоби:
1) паперові рецепти на екстемпоральні лікарські засоби заповнюються в розгорнутому вигляді;
2) назви наркотичних (психотропних) та отруйних лікарських засобів пишуться на початку паперового рецепта, далі - усі інші лікарські засоби (інгредієнти);
3) при виписуванні наркотичних (психотропних), отруйних та сильнодіючих лікарських засобів у дозах, що перевищують вищі одноразові дози, лікар зобов'язаний написати дозу цього засобу словами і поставити знак оклику;
4) кількість твердих та сипучих лікарських засобів зазначається у грамах (0,001; 0,01; 0,5; 1,0), рідких - у мілілітрах, грамах, краплях;
5) за потреби негайного відпуску пацієнту (його представнику) лікарських засобів у верхній частині паперового рецепта проставляється позначка «cito» (швидко) або «statim» (негайно);
6) на зворотному боці рецептурного бланка проставляються штамп аптечного закладу, який виготовив лікарський засіб, номер лікарської форми індивідуального виготовлення. У графах «Перевірив», «Відпустив», «Прийняв», «Виготовив» зазначаються прізвища, ініціали та проставляються підписи фармацевтичних працівників, які заповнюють ці графи.
6. Правила заповнення спеціального рецептурного бланка форми № 3 (ф-3) для паперових рецептів:
1) у верхній частині бланка для закладів охорони здоров'я, лікар якого виписує паперовий рецепт, зазначаються найменування закладу охорони здоров'я, його місцезнаходження, код за ЄДРПОУ, номер та дата (число, місяць, рік) видачі ліцензії на провадження господарської діяльності з медичної практики або номер та дата (число, місяць, рік) рішення органу ліцензування про видачу ліцензії на провадження господарської діяльності з медичної практики;
2) у верхній частині бланка для ФОП, лікар якого виписує паперовий рецепт, зазначаються прізвище, ім'я та по батькові (за наявності) ФОП, місце проживання (місце провадження діяльності) ФОП, реєстраційний номер облікової картки платника податків або серія (за наявності) та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний контролюючий орган і мають відмітку у паспорті), номер та дата (число, місяць, рік) видачі ліцензії на провадження господарської діяльності з медичної практики або номер та дата (число, місяць, рік) рішення органу ліцензування про видачу ліцензії на провадження господарської діяльності з медичної практики;
3) у частині «Рецепт» зазначаються серія та номер друкарським способом, дата (число, місяць, рік) виписування паперового рецепта, прізвище, ініціали та вік пацієнта;
4) у паперовому рецепті зазначаються прізвище та ініціали лікаря, який виписує рецепт. Паперовий рецепт засвідчується підписом та особистою печаткою лікаря, який виписав рецепт. Лікарям забороняється підписувати не заповнені рецептурні бланки та/або засвідчувати їх печаткою;
5) на спеціальних рецептурних бланках форми № 3 (ф-3) дозволяється виписувати одне найменування лікарського засобу;
6) заповнення паперового рецепта в частині звернення до фармацевтичного працівника стосовно лікарського засобу здійснюється відповідно до підпункту 11 пункту 4 цього розділу.
7. У випадках, встановлених відповідно до абзаців третього та четвертого пункту 6 розділу І цих Правил, коли замість електронних рецептів можуть виписуватися паперові рецепти, останні виписуються:
1) на рецептурних бланках форми № 1 (ф-1) відповідно до пунктів 1-4 цього розділу у разі призначення лікарських засобів (крім наркотичних (психотропних) лікарських засобів), визначених підпунктами 1 та 2 пункту 5 розділу I цих Правил;
2) на спеціальних рецептурних бланках форми № 3 (ф-3) відповідно до пунктів 1-3 та 6 цього розділу у разі призначення наркотичних (психотропних) лікарських засобів.
{Підпункт 2 пункту 7 розділу ІІІ із змінами, внесеними згідно з Наказом Міністерства охорони здоров'я № 1333 від 21.07.2023}
IV. Особливості виписування електронних рецептів на лікарські засоби, які підлягають реімбурсації
1. Електронні рецепти на лікарські засоби, які підлягають реімбурсації, виписуються лікарями відповідно до цих Правил.
2. Електронні рецепти на лікарські засоби, які підлягають реімбурсації, виписуються:
1) лікарями за спеціальностями «Ендокринологія», «Дитяча ендокринологія» (далі - лікарі­ендокринологи) на препарати інсуліну та лікарські засоби для лікування нецукрового діабету;
{Підпункт 1 пункту 2 розділу ІV в редакції Наказу Міністерства охорони здоров'я № 1333 від 21.07.2023; із змінами, внесеними згідно з Наказом Міністерства охорони здоров'я № 1598 від 20.10.2025, з урахуванням змін, внесених Наказом Міністерства охорони здоров'я № 1644 від 30.10.2025}
2) лікарями за спеціальностями «Психіатрія», «Дитяча психіатрія» на лікарські засоби для лікування розладів психіки та поведінки;
3) лікарями за спеціальностями «Психіатрія», «Дитяча психіатрія», «Неврологія», «Дитяча неврологія» на лікарські засоби для лікування епілепсії;
4) лікарями за спеціальністю «Неврологія» на лікарські засоби для лікування хвороби Паркінсона;
5) лікарями, які здобули вищу освіту другого (магістерського) рівня галузі знань 22 «Охорона здоров'я» за спеціальностями «222 Медицина» або «228 Педіатрія» або напряму підготовки «Медицина» за спеціальністю «Лікувальна справа» або «Педіатрія» та обіймають посаду трансплант-координатора (або уповноважені суб'єктом господарювання на виконання функції трансплант-координатора) на лікарські засоби для пацієнтів у посттрансплантаційному періоді;
{Підпункт 5 пункту 2 розділу IV із змінами, внесеними згідно з Наказом Міністерства охорони здоров'я № 1806 від 17.10.2023}
6) лікарями за спеціальностями «Психіатрія», «Дитяча психіатрія», «Наркологія» на лікарські засоби для лікування больового синдрому та надання паліативної допомоги особам з розладами психіки та поведінки;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1333 від 21.07.2023, в редакції Наказів Міністерства охорони здоров'я № 1806 від 17.10.2023, № 1924 від 19.12.2025}
7) лікарями за спеціальностями «Клінічна онкологія», «Дитяча онкологія», «Онкогінекологія» та «Онкохірургія» на лікарські засоби для лікування онкологічних захворювань;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025, з урахуванням змін, внесених Наказом Міністерства охорони здоров'я № 1965 від 29.12.2025}
8) лікарями за спеціальностями «Дитяча офтальмологія», «Дитячі інфекційні хвороби», «Дитяча отоларингологія» на лікарські засоби для лікування захворювань у дітей;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
9) лікарями за спеціальностями «Акушерство і гінекологія», «Дитяча гінекологія» на лікарські засоби для лікування вагітних та породілей;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
10) лікарями за спеціальностями «Офтальмологія», «Дитяча офтальмологія» на лікарські засоби для лікування глаукоми;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
11) лікарями за спеціальностями «Кардіологія», «Дитяча кардіологія» на лікарські засоби для лікування серцево-судинних та цереброваскулярних захворювань;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
12) лікарями за спеціальностями «Пульмонологія», «Дитяча пульмонологія» на лікарські засоби для лікування хронічних хвороб нижніх дихальних шляхів;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
13) лікарями за спеціальностями «Імунологія», «Дитяча імунологія», «Ревматологія», «Гематологія», «Дитяча гематологія», «Неврологія», «Дитяча неврологія», «Ендокринологія», «Дитяча ендокринологія» на лікарські засоби для лікування метаболічних, аутоімунних та запальних захворювань;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
14) лікарями за спеціальністю «Неврологія» та «Дитяча неврологія» на лікарські засоби для лікування мігрені;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
15) лікарями за спеціальностями «Ендокринологія» та «Дитяча ендокринологія» на лікарські засоби для лікування хвороб ендокринної системи та цукрового діабету (пероральні гіпоглікемізуючі лікарські засоби).»;
{Пункт 2 розділу ІV доповнено новим підпунктом згідно з Наказом Міністерства охорони здоров'я № 1924 від 19.12.2025}
Перелік захворювань та кодів згідно з національним класифікатором НК 025:2021 «Класифікатор хвороб та споріднених проблем охорони здоров'я», затвердженого наказом Міністерства економіки України від 04 серпня 2021 року № 360, та Міжнародною класифікацією первинної медичної допомоги, ІСРС-2-Е, затвердженою наказом Міністерства охорони здоров'я України від 04 січня 2018 року № 13, а також лікарських спеціальностей визначаються налаштуваннями в електронній системі охорони здоров'я на підставі отриманої інформації, зокрема, але не виключно від Державного підприємства «Державний експертний центр Міністерства охорони здоров'я України».
{Пункт 2 розділу ІV доповнено новим абзацом згідно з Наказом Міністерства охорони здоров'я № 1924 від 19.12.2025, з урахуванням змін, внесених Наказом Міністерства охорони здоров'я № 1965 від 29.12.2025}
3. Лікарі за спеціальностями «Терапія», «Педіатрія», «Загальна практика - сімейна медицина», виписують електронні рецепти:
1) на лікарські засоби, які підлягають реімбурсації та визначені підпунктами 1-5 та 7 пункту 2 цього розділу - тільки на підставі відповідного призначення, внесеного до системи лікарем відповідної спеціальності;
2) на лікарські засоби, які підлягають реімбурсації та не зазначені в пункті 2 цього розділу;
3) на лікарські засоби, які підлягають реімбурсації та визначені пунктом 2 цього розділу, крім підпунктів 1-7 цього пункту,- без відповідного призначення, внесеного до системи лікарем відповідної спеціальності.
Електронні рецепти на препарати інсуліну, лікарські засоби для лікування нецукрового діабету, які підлягають реімбурсації за програмою державних гарантій медичного обслуговування населення, можуть виписуватися на підставі призначення, внесеного до системи лікарем, який надає первинну медичну допомогу, що створюється за умови наявності в системі попереднього аналогічного призначення, створеного лікарем за спеціальністю «Ендокринологія», «Дитяча ендокринологія».
{Пункт 3 розділу ІV в редакції Наказу Міністерства охорони здоров'я № 1924 від 19.12.2025, з урахуванням змін, внесених Наказом Міністерства охорони здоров'я № 1965 від 29.12.2025}
4. Новий електронний рецепт (крім рецептів, виписаних з порушенням вимог цих Правил, та/або які містять несумісні лікарські засоби та/або помилки, зокрема у дозі лікарського засобу) на лікарський засіб або медичний виріб, який підлягає реімбурсації, з однаковою міжнародною непатентованою назвою лікарського засобу може бути виписаний не раніше ніж:
{Абзац перший пункту 4 розділу IV із змінами, внесеними згідно з Наказом Міністерства охорони здоров'я № 1598 від 20.10.2025}
за сім календарних днів до закінчення строку, на який було виписано попередній електронний рецепт на лікарський засіб або медичний виріб, якщо такий строк становить або перевищує двадцять один календарний день;
за три календарні дні до закінчення строку, на який було виписано попередній електронний рецепт на лікарський засіб або медичний виріб, якщо такий строк є меншим за двадцять один календарний день.
Для цілей цього пункту строк, на який було виписано електронний рецепт на лікарський засіб або медичний виріб, який підлягає реімбурсації, відраховується від зазначеної в Реєстрі дати закінчення попереднього курсу лікування пацієнта за електронним рецептом на такий лікарський засіб або медичний виріб.
Електронні рецепти на лікарські засоби, які підлягають реімбурсації, виписані раніше зазначених у цьому пункті строків, вважаються дійсними за умови повної оплати їхньої вартості з джерел, не заборонених законодавством, крім коштів бюджетного асигнування на реімбурсацію лікарських засобів за договорами про реімбурсацію.
5. Положення пункту 4 цього розділу не застосовуються в разі виписування електронних рецептів на лікарські засоби, які підлягають реімбурсації та призначаються пацієнтам для лікування хвороби Паркінсона, у випадках, коли за медичними показаннями пацієнту необхідно одночасно призначити лікарські засоби з однаковою міжнародною непатентованою назвою, що мають різну форму випуску чи дозування.
{Правила в редакції Наказу Міністерства охорони здоров'я № 1819 від 04.10.2018; із змінами, внесеними згідно з Наказами Міністерства охорони здоров'я № 634 від 22.03.2019, № 1923 від 10.09.2021, № 1971 від 16.09.2021, № 218 від 03.02.2022, № 500 від 18.03.2022, № 727 від 03.05.2022 - діє протягом періоду дії воєнного стану в Україні та тридцяти днів після припинення або скасування такого стану, № 1844 від 11.10.2022, № 2172 від 30.11.2022; в редакції Наказу Міністерства охорони здоров'я № 494 від 15.03.2023}
Заступник голови
Державної служби
лікарських засобів і виробів
медичного призначення
Ю.В. Підпружников
Додаток 1
до Правил виписування рецептів
на лікарські засоби
(пункт 7 розділу I)
ФОРМА
рецептурного бланка № 1 (ф-1) для виписування лікарських засобів, що відпускаються за повну вартість, безоплатно або з доплатою
{Додаток 1 із змінами, внесеними згідно з Наказами Міністерства охорони здоров'я № 440 від 04.07.2006, № 42 від 30.01.2007, № 777 від 11.11.2011, № 153 від 16.02.2017; в редакції Наказів Міністерства охорони здоров'я № 735 від 18.04.2018, № 1819 від 04.10.2018, № 494 від 15.03.2023, № 1333 від 21.07.2023; із змінами, внесеними згідно з Наказом Міністерства охорони здоров'я № 1598 від 20.10.2025, з урахуванням змін, внесених Наказом Міністерства охорони здоров'я № 1644 від 30.10.2025}
Заступник голови
Державної служби
лікарських засобів і виробів
медичного призначення
Ю.В. Підпружников
Додаток 2
до Правил виписування рецептів
на лікарські засоби
(пункт 7 розділу I)
ФОРМА
спеціального рецептурного бланка № 3 (ф-3) для виписування лікарських засобів, що містять наркотичні засоби, психотропні речовини
{Правила доповнено новим додатком 2 згідно з Наказом Міністерства охорони здоров'я № 494 від 07.08.2015; в редакції Наказів Міністерства охорони здоров'я № 1819 від 04.10.2018, № 494 від 15.03.2023}
Додаток 3
до Правил виписування рецептів
на лікарські засоби
(пункт 11 розділу I)
НОРМИ
відпуску рецептурних лікарських засобів
Назва лікарського засобу
Гранично допустима для відпуску кількість засобу на один рецепт
1
2
Амфепрамон (фепранон)
драже 0,025 г
50 драже
Бупренорфін
таблетки 0,2 мг
0,017 г
таблетки 0,4 мг
0,017 г
таблетки 2 мг
0,112 г
таблетки 4 мг
0,112 г
таблетки 8 мг
0,112 г
ампули 0,3 мг - 1 мл
20 амп.
ампули 0,6 мг - 2 мл
10 амп.
пластир трансдермальний
10 пластирів незалежно від дозування
таблетки 5 мг, 15 мг, 30 мг, 60 мг
12 табл.
Морфін
таблетки 5 мг
40 табл.
таблетки 10 мг
20 табл.
розчин оральний 2 мг/1 мл
100 мл
ампули 1 % - 1 мл
10 амп.
Натрію оксибутират та інші солі оксимасляної кислоти
ампули 20 % - 5, 10 мл
10 амп.
флакони 66,7 % - 50 мл
1 фл.
Омнопон
ампули по 1 мл
10 амп.
Психотропні лікарські засоби*
10-12 табл., 10 амп.
Тримеперидину гідрохлорид
ампули 20 мг/мл
10 амп.
таблетки 25 мг
10 табл.
Триазолам (хальцион)
таблетки 0,25 мг
30 табл.
Етилморфіну гідрохлорид**
таблетки 10 мг, 15 мг
0,2 г загальної кількості етилморфіну у перерахунку на безводну основу
Просідол
таблетки 25 мг
10 табл.
ампули 1 % - 1 мл
0,25 г загальної кількості просідолу у перерахунку на безводну основу
Трамадол (міжнародна непатентована назва)
капсули, таблетки 0,05 г
30 капс., табл.
ампули 5 % - 1 мл
10 амп.
ампули 5 % - 2 мл
10 амп.
краплі 0,1 г в 1 мл
1 фл. 50 мл
свічки ректальні 0,1 г
20 свічок
Атропін та його солі, порошок
0,01 г
Тетракаїн, порошок
1 г
Тригексифенідил
0,12 г
Атракурій
0,05 г
Векуроній
0,004 г
Піпекуроній
0,004 г
Рокуроній
0,05 г
Суксаметоній
0,1 г
Буторфанол (морадол тощо)
0,008 г
Дифенгідрамін (димедрол), тверді форми
2,1 г
Зопіклон
0,075 г
Клонідин (клофелін), субстанція, рідкі форми
0,015 г
Метандієнон
0,05 г
Нандролон
0,05 г
Прометазин
0,5 г
Гідроморфону гідрохлорид
21 табл.
Фентаніл у формі трансдермальних терапевтичних систем із пролонгованим ефектом
10 пластирів незалежно від дозування
Метадон
таблетки 5 мг, 10 мг, 25 мг, 40 мг
1 г
рідкі форми, 1 мг в 1 мл
0,3 г
Кодеїн (кодеїну фосфат), таблетки
2,1 г
Оксикодон
таблетки 10 мг
20 табл.
таблетки 20 мг
20 табл.
таблетки 40 мг
10 табл.
таблетки 80 мг
10 табл.
__________
* Віднесені до лікарських засобів, що містять психотропні речовини, згідно з Законом України «Про наркотичні засоби, психотропні речовини і прекурсори».
** В очних краплях та мазях етилморфіну гідрохлорид може виписуватись у кількості до 1 г.
{Додаток в редакції Наказів Міністерства охорони здоров'я № 525 від 17.09.2008, № 1819 від 04.10.2018; із змінами, внесеними згідно з Наказом Міністерства охорони здоров'я № 1967 від 26.08.2020; в редакції Наказу Міністерства охорони здоров'я № 494 від 15.03.2023}
Заступник голови
Державної служби
лікарських засобів і виробів
медичного призначення
Ю.В. Підпружников
Додаток 4
до Правил виписування рецептів
на лікарські засоби
(пункт 13 розділу I)
ПЕРЕЛІК
лікарських засобів за міжнародними непатентованими назвами, на які не дозволяється виписувати рецепти
Фармакотерапевтична група
Міжнародна непатентована назва
1
2
Засоби для наркозу
Азоту закис
Галотан
Гексенал
Гексобарбітал
Диетиловий ефір
Енфлуран
Етомідат
Ізофлуран
Кетамін
Метогексітал
Натрию оксибат*
Предіон
Пропанідид
Пропофол
Тіопентал натрію
Опіоїдні аналгетики
Реміфентаніл
Фентаніл**
Нейролептики
Дроперидол
Похідні бензодіазепіну
Мідазолам***
Флунітразепам***
Діагностичні радіофармацевтичні препарати
Без винятку
Терапевтичні радіофармацевтичні препарати
Без винятку
Антихолінергічні засоби
Тропікамід
__________
* Лікарські форми для внутрішньовенного введення.
** Крім препаратів у формі трансдермальних терапевтичних систем із пролонгованим ефектом.
*** Лікарські форми для внутрішньовенного та внутрішньом'язового введення.
{Додаток із змінами, внесеними згідно з Наказами МОЗ № 42 від 30.01.2007, № 525 від 17.09.2008, № 818 від 30.12.2008, № 150 від 21.03.2011, № 777 від 11.11.2011, № 845 від 29.10.2012, № 99 від 17.02.2016; в редакції Наказів Міністерства охорони здоров'я № 1819 від 04.10.2018, № 494 від 15.03.2023}
Заступник голови
Державної служби
лікарських засобів і виробів
медичного призначення
Ю.В. Підпружников
Додаток 5
до Правил виписування рецептів
на лікарські засоби
(пункт 14 розділу I)
НОРМИ
гранично допустимої для відпуску кількості наркотичного засобу, психотропної речовини, прекурсору у складі комбінованого лікарського засобу
Назва наркотичного засобу, психотропної речовини, прекурсору
Гранично допустима для відпуску кількість наркотичного засобу, психотропної речовини, прекурсору у складі комбінованого лікарського засобу на один рецепт
1
2
Кодеїн
0,2 г
Декстропропоксифен
0,6 г
Фенобарбітал
1 г
Ефедрину гідрохлорид
0,6 г
Псевдоефедрин
0,6 г
Фенілпропаноламін
0,6 г
Ерготамін
0,02 г
Ергометрин
0,002 г
(у перерахунку на безводну основу)
Начальник Управління
фармацевтичної діяльності
та якості фармацевтичної
продукції
Т.М. Лясковський
{Додаток в редакції Наказів Міністерства охорони здоров'я № 1819 від 04.10.2018, № 494 від 15.03.2023}
Додаток 6
до Правил виписування рецептів
на лікарські засоби
(підпункт 11 пункту 4 розділу III)
РЕЦЕПТУРНІ СКОРОЧЕННЯ,
прийняті у медичній та фармацевтичній практиці
Скорочення латинською мовою
Повне написання
Переклад
1
2
3
aa
ana
по, порівну
ac. acid.
acidum
кислота
amp.
ampulla
ампула
aq.
aqua
вода
aq. pur.
Aqua purificata
очищена вода
but.
butyrum
масло (тверде)
comp.
compositus (a, um)
складний
D.
Da, Detur, Dentur
видай, нехай буде видано, нехай будуть видані
D. S.
Da Signa, Detur Signetur
видай, познач нехай буде видано, позначено, видати, позначити
D. t. d.
Da (Dentur) tales doses
видай (видати) такі дози
dil.
dilutus
розведений
div. in. p. aeq.
Divide in partes aequales
розділи на рівні частини
extr.
extractum
екстракт, витяжка
f.
fiat (fiant)
нехай утвориться (утворяться)
gtt., gtts.
gutta, guttae
крапля, краплі
hb.
herba
трава
inf.
infusum
настій
inampl.
In ampullis
в ампулах
intab.
In tabulettis
у таблетках
linim.
linimentum
рідка мазь, лінімент
liq.
liquor
рідина
M. pil.
Massa pilularum
пілюльна маса
M.
Misce, Misceatur
змішай, нехай буде змішано, змішати
N.
numero
число
ol.
oleum
олія
pil.
pilula
пілюля
P. aeq.
Partes aequeles
рівні частини
praecip.
praecipitatus
осаджений
pulv.
pulvis
порошок
q. s.
Quantum satis
Скільки потрібно, скільки необхідно
r., rad.
radix
корінь
Rp.
Recipe
візьми
Rep.
Repete, Repetatur
повтори, нехай буде повторено
rhiz.
rhizoma
кореневище
S.
Signa, Signetur
познач, нехай буде позначено
sem.
semen
насіння
simpl.
simplex
простий
sir.
sirupus
сироп
sol.
solutio
розчин
steril.
Aerilisa sterilisetur
простерилізуй, нехай буде простерилізовано
supp.
suppositorium
свічка, супозиторій
tab.
tabuletta
таблетка
t-ra., tct.
tinctura
настойка
ung.
unguentum
мазь
vitr.
vitrum
склянка
{Додаток із змінами, внесеними згідно з Наказами Міністерства охорони здоров'я № 440 від 04.07.2006, № 42 від 30.01.2007, № 239 від 02.04.2014; в редакції Наказів Міністерства охорони здоров'я № 1819 від 04.10.2018, № 494 від 15.03.2023}
Заступник голови
Державної служби
лікарських засобів і виробів
медичного призначення
Ю.В. Підпружников
