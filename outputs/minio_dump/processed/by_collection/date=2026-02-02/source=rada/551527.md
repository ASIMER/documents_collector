---
source: "rada"
dokid: 551527
nreg: "v0005359-26"
title: "Про організацію роботи з нагляду за реалізацією проєкту міжнародної технічної допомоги "INSPIRE UA - Всеохоплююча підтримка участі, залучення, представництва та взаємодії українців за кордоном" та визначення його координатора"
doc_date: 2026-01-19
revision_date: 2026-01-19
status: 0
types: [2]
org: 47
---
ЦЕНТРАЛЬНА ВИБОРЧА КОМІСІЯ
ПОСТАНОВА
19 січня 2026 року № 5
Про організацію роботи з нагляду за реалізацією проєкту міжнародної технічної допомоги "INSPIRE UA - Всеохоплююча підтримка участі, залучення, представництва та взаємодії українців за кордоном" та визначення його координатора
Відповідно до пункту 181 Порядку залучення, використання та моніторингу міжнародної технічної допомоги, затвердженого постановою Кабінету Міністрів України від 15 лютого 2002 року № 153, враховуючи отримання Центральною виборчою комісією 15 січня 2026 року від Секретаріату Кабінету Міністрів України (лист від 15 січня 2026 року № 1189/0/2-26) копії реєстраційної картки проєкту міжнародної технічної допомоги "INSPIRE UA - Всеохоплююча підтримка участі, залучення, представництва та взаємодії українців за кордоном" (від 12 січня 2026 року № 6302), виконавцем якого є Міжнародний інститут демократії та сприяння виборам (International Institute for Democracy and Electoral Assistance), а бенефіціаром - Центральна виборча комісія, керуючись статтями 11-13 Закону України "Про Центральну виборчу комісію", Центральна виборча комісія постановляє:
1. Організувати в Центральній виборчій комісії роботу з нагляду за реалізацією проєкту міжнародної технічної допомоги "INSPIRE UA - Всеохоплююча підтримка участі, залучення, представництва та взаємодії українців за кордоном" згідно з Протоколом про порозуміння і співпрацю в рамках проєкту міжнародної технічної допомоги "INSPIRE UA - Всеохопна підтримка участі, залучення, представництва та взаємодії українців за кордоном" від 05 грудня 2025 року.
2. Визначити координатором проєкту міжнародної технічної допомоги "INSPIRE UA - Всеохоплююча підтримка участі, залучення, представництва та взаємодії українців за кордоном" від Центральної виборчої комісії заступника Голови Центральної виборчої комісії Дубовика Сергія Олеговича.
3. Копію цієї постанови надіслати Секретаріату Кабінету Міністрів України.
4. Цю постанову оприлюднити на офіційному вебсайті Центральної виборчої комісії.
Голова
Центральної виборчої комісії
О. ДІДЕНКО
