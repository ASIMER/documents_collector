---
source: "rada"
dokid: 551626
nreg: "62-2026-р"
title: "Про залучення гранту на бюджетну підтримку від Міжнародного банку реконструкції та розвитку і Міжнародної асоціації розвитку (що спільно діють як виконавча установа Фонду фінансового посередництва зі сприяння залученню ресурсів для інвестування в зміцнення України та як адміністратор Цільового фонду багатьох донорів зі співфінансування Проекту “Підтримка державних видатків для забезпечення стійкого державного управління в Україні”)"
doc_date: 2026-01-21
revision_date: 2026-01-21
status: 5
types: [6]
org: 2
---
КАБІНЕТ МІНІСТРІВ УКРАЇНИ
РОЗПОРЯДЖЕННЯ
від 21 січня 2026 р. № 62-р
Київ
Про залучення гранту на бюджетну підтримку від Міжнародного банку реконструкції та розвитку і Міжнародної асоціації розвитку (що спільно діють як виконавча установа Фонду фінансового посередництва зі сприяння залученню ресурсів для інвестування в зміцнення України та як адміністратор Цільового фонду багатьох донорів зі співфінансування Проекту “Підтримка державних видатків для забезпечення стійкого державного управління в Україні”)
1. Схвалити залучення гранту на бюджетну підтримку від Міжнародного банку реконструкції та розвитку і Міжнародної асоціації розвитку (що спільно діють як виконавча установа Фонду фінансового посередництва зі сприяння залученню ресурсів для інвестування в зміцнення України та як адміністратор Цільового фонду багатьох донорів зі співфінансування Проекту “Підтримка державних видатків для забезпечення стійкого державного управління в Україні”) у загальній сумі 690793350 доларів США.
Частина коштів гранту в сумі 793350 доларів США залучається відповідно до Угоди про грант Фонду фінансового посередництва зі сприяння залученню ресурсів для інвестування в зміцнення України та Цільового фонду багатьох донорів зі співфінансування Проекту “Підтримка державних видатків для забезпечення стійкого державного управління в Україні” (Восьме Додаткове фінансування для Проекту “Підтримка державних видатків для забезпечення стійкого державного управління в Україні”) між Україною та Міжнародним банком реконструкції та розвитку та Міжнародною асоціацією розвитку (що спільно діють як виконавча установа Фонду фінансового посередництва зі сприяння залученню ресурсів для інвестування в зміцнення України та як адміністратор Цільового фонду багатьох донорів зі співфінансування Проекту “Підтримка державних видатків для забезпечення стійкого державного управління в Україні”) і зараховується до загального фонду державного бюджету за кодом класифікації доходів бюджету 42020400 “Гранти на бюджетну підтримку, що надійшли до державного бюджету”.
Частина коштів гранту в сумі 690000000 доларів США залучається відповідно до зазначеної Угоди у результаті здійснення правочинів з умовними зобов'язаннями та зараховується до загального фонду державного бюджету за кодом класифікації доходів бюджету 42020400 “Гранти на бюджетну підтримку, що надійшли до державного бюджету”, а саме:
146000000 доларів США, що еквівалентно 200000000 канадських доларів, - з урахуванням Основних умов здійснення правочину з умовними зобов'язаннями, внаслідок якого державі надається кредит від Канади, затверджених постановою Кабінету Міністрів України від 21 лютого 2025 р. № 182 (Офіційний вісник України, 2025 р., № 24, ст. 1536);
544000000 доларів США, що еквівалентно 85000000000 єн, - з урахуванням умов, визначених Угодою (у формі обміну нотами) між Урядом України та Урядом Японії щодо надання коштів, вчиненою у м. Києві 18 квітня 2025 р., та умов, визначених постановою Кабінету Міністрів України від 30 травня 2025 р. № 619 “Деякі питання залучення коштів від Уряду Японії” (Офіційний вісник України, 2025 р., № 51, ст. 3500).
2. Міністерству фінансів у десятиденний строк з дати фактичного надходження частини коштів гранту, зазначеної в абзаці третьому пункту 1 цього розпорядження, до загального фонду державного бюджету у відповідному бюджетному періоді внести такі зміни до розпису Державного бюджету України на відповідний бюджетний період:
збільшення обсягу доходів загального фонду державного бюджету за кодом класифікації доходів бюджету 42020400 “Гранти на бюджетну підтримку, що надійшли до державного бюджету” на суму таких доходів;
зменшення обсягу зовнішніх запозичень загального фонду державного бюджету за кодом класифікації фінансування бюджету за типом боргового зобов'язання 401200 “Зовнішні запозичення” на відповідну суму.
Прем'єр-міністр України
Ю. СВИРИДЕНКО
Інд. 81
