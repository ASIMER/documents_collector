---
source: "rada"
dokid: 551588
nreg: "60-2026-п"
title: "Про внесення змін до Положення про Міністерство розвитку громад та територій України"
doc_date: 2026-01-21
revision_date: 2026-01-21
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 60
Київ
Про внесення змін до Положення про Міністерство розвитку громад та територій України
Кабінет Міністрів України постановляє:
Внести до Положення про Міністерство розвитку громад та територій України, затвердженого постановою Кабінету Міністрів України від 30 червня 2015 р. № 460 (Офіційний вісник України, 2015 р., № 54, ст. 175; 2022 р., № 101, ст. 6316; 2023 р., № 9, ст. 641, № 24, ст. 1346, № 90, ст. 5179; 2024 р., № 85, ст. 5160; 2025 р., № 8, ст. 683), зміни, що додаються.
Прем'єр-міністр України
Ю. СВИРИДЕНКО
Інд. 21
ЗАТВЕРДЖЕНО
постановою Кабінету Міністрів України
від 21 січня 2026 р. № 60
ЗМІНИ,
що вносяться до Положення про Міністерство розвитку громад та територій України
1. Абзац тридцятий підпункту 1 пункту 3 виключити.
2. У пункті 4:
1) абзац другий підпункту 7 після слів “у сфері туризму та курортів)” доповнити словами “, мультимодальних перевезень”;
2) доповнити пункт підпунктом 171 такого змісту:
“171) затверджує листи очікувань власника державних унітарних підприємств, що належать до сфери управління Міністерства, а також господарських товариств, у статутному капіталі яких більше 50 відсотків акцій (часток) належать державі і функції з управління корпоративними правами держави щодо яких здійснює Міністерство;”;
3) підпункт 18 виключити;
4) у підпункті 20:
абзаци двадцятий, двадцять четвертий, двадцять п'ятий, двадцять сьомий, двадцять дев'ятий, сороковий, п'ятдесят п'ятий виключити;
абзац шістдесятий викласти в такій редакції:
“порядок присвоєння судну назви;”;
абзаци шістдесят шостий, дев'яносто сьомий, сто п'ятий виключити;
в абзаці сто сьомому слова “і річкових” виключити;
абзаци сто десятий - сто дванадцятий, сто двадцять восьмий, сто тридцять шостий, сто тридцять восьмий виключити;
абзац сто п'ятдесят другий викласти в такій редакції:
“стратегічний план розвитку, річний фінансовий план, річний інвестиційний план, інвестиційний план на середньострокову перспективу (три - п'ять років) державних унітарних підприємств, що належать до сфери управління Міністерства, господарських товариств, у статутному капіталі яких 100 відсотків акцій (часток) належать державі, управління корпоративними правами яких здійснює Міністерство, у випадках, коли утворення наглядової ради не є обов'язковим відповідно до закону, а також якщо утворення наглядової ради не передбачено статутом, та здійснює контроль за їх виконанням в установленому порядку;”;
абзац сто п'ятдесят п'ятий викласти в такій редакції:
“нормативно-правові акти з питань відкриття та проведення реконструкції пунктів пропуску через державний кордон на залізничних станціях, а також з питань установлення класифікації, порядку розслідування та обліку транспортних подій на залізничному транспорті;”;
абзаци сто шістдесят третій і сто шістдесят четвертий викласти в такій редакції:
“правила визначення строків і порядку зберігання вантажів до отримання їх одержувачем;
технічний опис бланків документів моряків;”;
абзаци сто шістдесят восьмий, сто вісімдесят сьомий, сто дев'яностий, двісті другий виключити;
абзац двісті дванадцятий викласти в такій редакції:
“уніфіковані форми актів перевірок, форми інших документів, що складаються за результатами проведення планових (позапланових) заходів державного нагляду (контролю) у сферах, що належать до компетенції Міністерства;”;
абзаци двісті вісімнадцятий, двісті двадцять перший, двісті двадцять сьомий виключити;
абзац двісті тридцять другий викласти в такій редакції:
“форми, обов'язкові реквізити та відомості, які повинні міститися у квитку та електронному квитку;”;
абзац двісті тридцять третій виключити;
в абзаці двісті сороковому слово “анулювання” замінити словами “припинення дії”;
абзаци двісті сорок четвертий, двісті сімдесят шостий виключити;
в абзаці двісті вісімдесят восьмому слово “кодифікатор” замінити словом “Кодифікатор”;
абзац двісті дев'яносто третій виключити;
доповнити підпункт абзацами такого змісту:
“порядок формування та забезпечення функціонування реєстру про співробітництво територіальних громад;
порядок проведення аудиту безпеки автомобільних доріг;
порядок проведення перевірки безпеки автомобільних доріг;
порядок присвоєння ідентифікаційного номера суднової станції супутникового зв'язку, позивного сигналу та номера вибірного виклику суднової станції;
інструкцію з проведення шляхових робіт і розроблення річного плану шляхових робіт на внутрішніх водних шляхах;
типову форму договору (контракту) про утримання автомобільних доріг загального користування;
технічні вимоги до автоматизованих систем обліку оплати проїзду, що мають забезпечувати інтероперабельність засобів реєстрації електронних квитків, які надають право на одержання транспортних послуг пільговим категоріям громадян;
методичні рекомендації із застосування технічних регламентів у сфері будівництва, промисловості будівельних виробів (продукції);”;
5) абзац четвертий підпункту 21 виключити;
6) підпункт 30 доповнити абзацом такого змісту:
“з питань управління безпекою автомобільних доріг;”;
7) після абзацу восьмого доповнити підпункт 40 новим абзацом такого змісту:
“організацію пасажирських перевезень на міжміських і приміських автобусних маршрутах загального користування, що виходять за межі території області (міжобласні маршрути), і міжнародних автобусних маршрутах загального користування;”.
У зв'язку з цим абзаци дев'ятий - двадцятий вважати відповідно абзацами десятим - двадцять першим;
8) у підпункті 41:
абзац двадцятий викласти в такій редакції:
“перелік посад працівників оператора поштового зв'язку, яким надається право на носіння та застосування спеціальних засобів, і посад працівників підрозділу поштової безпеки призначеного оператора поштового зв'язку, яким надається право на носіння та застосування вогнепальної зброї, а також кваліфікаційні вимоги до таких посад за погодженням із МВС;”;
доповнити підпункт абзацами такого змісту:
“примірну форму договору про співробітництво територіальних громад і примірну форму додаткового договору про приєднання до співробітництва;
перелік територіальних громад, показник густоти населення в яких є вдвічі нижчим за показник середньої густоти населення в Україні без урахування площі та населення адміністративних центрів територіальних громад;”;
9) у підпункті 42:
в абзаці сьомому слова “чи концесію” виключити;
доповнити підпункт абзацами такого змісту:
“переліки об'єктів та обсяги бюджетних коштів на будівництво, реконструкцію та капітальний ремонт автомобільних доріг загального користування державного значення;
схеми оптимізації систем централізованого водопостачання населених пунктів з кількістю жителів більш як 20 тисяч осіб;
схеми оптимізації систем централізованого водовідведення населених пунктів з кількістю жителів більш як 20 тисяч осіб;”;
10) доповнити пункт підпунктом 551 такого змісту:
“551) у межах повноважень, визначених законом, укладає договори публічно-приватного партнерства, концесійні договори та інші договори для здійснення публічно-приватного партнерства, концесії;”;
11) підпункт 62 виключити;
12) у підпункті 66:
абзаци дванадцятий і тринадцятий виключити;
абзац чотирнадцятий викласти в такій редакції:
“оцінку та пріоритезацію середньострокових планів пріоритетних публічних інвестицій регіонів (територіальних громад), подання відповідно до законодавства Кабінетові Міністрів України для затвердження пропозицій щодо розподілу коштів державного фонду регіонального розвитку за адміністративно-територіальними одиницями;”;
доповнити підпункт абзацом такого змісту:
“розроблення заходів щодо інтегрування автомобільних доріг загального користування в міжнародну мережу автомобільних доріг і забезпечення гармонізації технічних норм і правил із вимогами міжнародного законодавства;”;
13) у підпункті 67:
після абзацу дванадцятого доповнити підпункт новими абзацами такого змісту:
“перейменування територіальних громад, зміни їх категорії (як сільських, селищних або міських);
актів законодавства з питань співробітництва територіальних громад;”.
У зв'язку з цим абзаци тринадцятий - двадцять сьомий вважати відповідно абзацами п'ятнадцятим - двадцять дев'ятим;
в абзаці шістнадцятому слово “нагляду” замінити словом “контролю”;
доповнити підпункт абзацами такого змісту:
“нормативно-правових актів з питань надання будівельної продукції на ринку;
нормативно-правових актів з питань управління відходами будівництва та знесення, відходами, що утворилися через пошкодження (руйнування) будівель та споруд внаслідок виникнення надзвичайної ситуації техногенного, природного або воєнного характеру;
положення про базову організацію в будівництві;
порядку розроблення, погодження, затвердження, реєстрації, внесення змін до будівельних норм та визнання їх такими, що втратили чинність;
порядку застосування будівельних норм, розроблених на основі національних технологічних традицій, і будівельних норм, гармонізованих із нормативними документами ЄС;
положення про центральний фонд будівельних норм і типове положення про фонди галузевих будівельних норм;
переліку суб'єктів нормування в будівництві;
порядку проведення обстеження прийнятих в експлуатацію об'єктів будівництва;
порядку розроблення, погодження, оприлюднення схеми розміщення тимчасових споруд для життєзабезпечення населення, її складу та змісту, вимог до тимчасових споруд для життєзабезпечення населення, їх зведення, перенесення та демонтажу;”;
14) доповнити пункт підпунктом 671 такого змісту:
“671) розробляє методику формування спроможних територіальних громад;”;
15) підпункт 68 виключити;
16) у підпункті 69 слово “цільових” виключити;
17) у підпункті 71:
після абзацу сьомого доповнити підпункт новими абзацами такого змісту:
“державне управління у сфері безпеки автомобільних доріг у межах повноважень, визначених законом;
щокварталу моніторинг співробітництва територіальних громад;”.
У зв'язку з цим абзаци восьмий - одинадцятий вважати відповідно абзацами десятим - тринадцятим;
абзац десятий виключити;
18) підпункт 73 виключити;
19) у підпункті 78:
в абзаці другому слова “спеціалізовану службу інженерного забезпечення та” виключити, а після слова “службу” доповнити словами “цивільного захисту”;
в абзаці третьому слова “транспортного забезпечення” замінити словами “інженерного і транспортного забезпечення цивільного захисту”;
доповнити підпункт абзацом такого змісту:
“організацію планування, організацію та здійснення заходів з евакуації своїх працівників і працівників суб'єктів господарювання, що належать до сфери управління Міністерства, а також матеріальних і культурних цінностей, визначених законодавством;”;
20) підпункт 84 викласти в такій редакції:
“84) готує та оприлюднює Національну доповідь про якість питної води та стан питного водопостачання та водовідведення в Україні;”;
21) підпункт 91 виключити;
22) абзац п'ятий підпункту 96 викласти в такій редакції:
“співбесідах із претендентами на посади голів місцевих держадміністрацій, перших заступників і заступників голів обласних і Севастопольської міської держадміністрацій та заступників голови Київської міської держадміністрації, повноваження яких стосуються сфери виконавчої влади;”;
23) у підпункті 962 слово “координує” замінити словами “забезпечує відповідно до компетенції”;
24) підпункти 963, 964, 9620-9622 виключити.
