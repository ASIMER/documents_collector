---
source: "rada"
dokid: 470494
nreg: "z1224-17"
title: "Про затвердження Порядку забезпечення поліцейських одностроєм"
doc_date: 2017-09-12
revision_date: 2026-01-16
status: 5
types: [9, 25, 99, 109, 78, 144, 186, 206]
org: 51
---
МІНІСТЕРСТВО ВНУТРІШНІХ СПРАВ УКРАЇНИ
НАКАЗ
12.09.2017 № 772
Зареєстровано в Міністерстві
юстиції України
03 жовтня 2017 р.
за № 1224/31092
Про затвердження Порядку забезпечення поліцейських одностроєм
{Заголовок із змінами, внесеними згідно з Наказом Міністерства внутрішніх справ № 576 від 14.09.2022}
{Із змінами, внесеними згідно з Наказами Міністерства внутрішніх справ
№ 1100 від 24.12.2019
№ 288 від 11.05.2022
№ 576 від 14.09.2022
№ 287 від 10.04.2023
№ 852 від 19.10.2023
№ 839 від 27.11.2025}
Відповідно до статті 20 Закону України «Про Національну поліцію», підпункту 59 пункту 4 Положення про Національну поліцію, затвердженого постановою Кабінету Міністрів України від 28 жовтня 2015 року № 877, постанови Кабінету Міністрів України від 30 вересня 2015 року № 823 «Про однострій поліцейських» та з метою впорядкування забезпечення поліцейських одностроєм НАКАЗУЮ:
{Преамбула із змінами, внесеними згідно з Наказом Міністерства внутрішніх справ № 576 від 14.09.2022}
1. Затвердити Порядок забезпечення поліцейських одностроєм, що додається.
{Пункт 1 із змінами, внесеними згідно з Наказом Міністерства внутрішніх справ № 576 від 14.09.2022}
2. Департаменту формування політики щодо підконтрольних Міністрові органів влади та моніторингу МВС (Боднар В.Є.) забезпечити подання цього наказу в установленому порядку на державну реєстрацію до Міністерства юстиції України.
3. Цей наказ набирає чинності з дня його офіційного опублікування.
4. Контроль за виконанням цього наказу покласти на Голову Національної поліції України.
Міністр
А.Б. Аваков
ПОГОДЖЕНО:
Т.в.о. Голови
Національної поліції України
О.Ф. Вакуленко
ЗАТВЕРДЖЕНО
Наказ Міністерства
внутрішніх справ України
12 вересня 2017 року № 772
(у редакції наказу
Міністерства внутрішніх
справ України
від 24 грудня 2019 року № 1100)
Зареєстровано в Міністерстві
юстиції України
03 жовтня 2017 р.
за № 1224/31092
ПОРЯДОК
забезпечення поліцейських одностроєм
{Заголовок із змінами, внесеними згідно з Наказом Міністерства внутрішніх справ № 576 від 14.09.2022}
І. Загальні положення
1. Цей Порядок визначає механізм забезпечення поліцейських одностроєм згідно з нормами належності однострою поліцейських, організацію його використання та обліку.
{Пункт 1 розділу I із змінами, внесеними згідно з Наказом Міністерства внутрішніх справ № 576 від 14.09.2022}
2. У цьому Порядку терміни вжито в таких значеннях:
однострій - загальна назва форменого одягу поліцейського, що складається з предметів, які видаються в тимчасове користування для виконання службових завдань, тренувань, навчань, занять тощо (інвентарне майно), та предметів особистого користування, які видаються в постійне користування і не використовуються як інвентарне майно;
строк носіння (експлуатації) предметів однострою - час, установлений нормами належності, протягом якого предмет має носитися або перебувати в експлуатації.
3. Забезпечення одностроєм поліцейських здійснюється відповідними підрозділами з питань матеріально-технічного та ресурсного забезпечення (далі - підрозділ забезпечення) залежно від місця проходження служби в поліції, а саме:
поліцейських, які проходять службу в органах, закладах, установах поліції, Департаменті патрульної поліції, Департаменті поліції особливого призначення «Об'єднана штурмова бригада Національної поліції України «Лють», Департаменті поліції охорони та територіальних органах поліції охорони, у тому числі тих, які перебувають у розпорядженні органів, закладів, установ поліції без зайняття відповідних посад із залишенням на службі в поліції, відряджені (прикомандировані) до Верховної Ради України, Верховної Ради Автономної Республіки Крим, органів державної влади (закладів, установ) або органів місцевого самоврядування на час виконання відповідних повноважень на постійній основі із залишенням їх на службі в поліції,- підрозділами забезпечення, утвореними в цих органах, закладах, установах поліції;
{Абзац другий пункту 3 розділу I із змінами, внесеними згідно з Наказом Міністерства внутрішніх справ № 287 від 10.04.2023}
поліцейських, які проходять службу у структурних підрозділах центрального органу управління поліції, Державній установі «Центр обслуговування підрозділів Національної поліції України» (далі - ДУ «ЦОП»), у міжрегіональних територіальних органах Національної поліції України (крім Департаменту патрульної поліції, Департаменту поліції особливого призначення «Об'єднана штурмова бригада Національної поліції України «Лють», Департаменту поліції охорони та територіальних органів поліції охорони), у тому числі тих, які перебувають у розпорядженні органів, закладів, установ поліції без зайняття відповідних посад із залишенням на службі в поліції, відряджені (прикомандировані) до Верховної Ради України, Верховної Ради Автономної Республіки Крим, органів державної влади (закладів, установ) або органів місцевого самоврядування на час виконання відповідних повноважень на постійній основі із залишенням їх на службі в поліції,- ДУ «ЦОП»;
{Абзац третій пункту 3 розділу I із змінами, внесеними згідно з Наказом Міністерства внутрішніх справ № 287 від 10.04.2023}
поліцейських, яких відповідно до статті 71 Закону України «Про Національну поліцію» (далі - Закон) відряджено до апарату Міністерства внутрішніх справ України із залишенням на службі в поліції,- Державною установою «Центр обслуговування підрозділів Міністерства внутрішніх справ України»;
поліцейських, яких відповідно до статті 71 Закону відряджено до органів, закладів, установ, підприємств, що належать до сфери управління Міністерства внутрішніх справ України, із залишенням на службі в поліції, а також здобувачів вищої освіти в закладах вищої освіти із специфічними умовами навчання, які здійснюють підготовку поліцейських (далі - ЗВО),- підрозділами забезпечення, утвореними в цих органах, закладах, установах і на підприємствах.
{Пункт 3 розділу I в редакції Наказу Міністерства внутрішніх справ № 288 від 11.05.2022}
4. Функції підрозділу забезпечення:
визначення показників потреби в предметах однострою, що розраховуються на початок року та враховуються під час підготовки пропозицій до проєкту державного бюджету на наступний рік відповідно до чисельності поліцейських, даних арматурних карток (додаток 1), норм належності, залишків майна на складах;
організація відпуску предметів однострою поліцейським;
облік предметів однострою відповідно до цього Порядку та їх списання в установленому законодавством порядку;
організація зберігання предметів однострою, обладнання приміщень для їх зберігання, проведення своєчасного ремонту та хімічного чищення майна, здійснення клеймування;
звітування щодо стану забезпечення поліцейських предметами однострою;
оформлення довідки-розрахунку суми коштів, яка має бути сплачена для відшкодування вартості предметів однострою особистого користування, строк носіння (експлуатації) яких не закінчився (додаток 2) (далі - Довідка-розрахунок), відповідно до вимог цього Порядку;
моніторинг стану відшкодування вартості предметів однострою особистого користування, строк носіння (експлуатації) яких не закінчився, поліцейськими, особами, яких звільнено із служби в поліції з підстав, зазначених у пункті 1 розділу V цього Порядку;
придбання предметів однострою.
Предмети однострою повинні відповідати вимогам, установленим нормативно-правовими актами, нормативно-технічною документацією, затвердженим зразкам та використовуватися для забезпечення поліцейських відповідно до встановлених норм належності.
Дозволяється здійснювати придбання предметів однострою шляхом замовлення індивідуального пошиття для поліцейських, які мають спеціальні звання вищого складу поліції, та поліцейських, антропометричні дані яких не відповідають розмірам предметів однострою, що виготовляються підприємствами-постачальниками; проведення антропометричного обміру поліцейських для визначення відсоткового співвідношення типових фігур для замовлення предметів однострою та встановлення осіб, антропометричні дані яких не відповідають розмірам предметів однострою, що виготовляються підприємствами-постачальниками.
{Розділ I доповнено новим пунктом згідно з Наказом Міністерства внутрішніх справ № 288 від 11.05.2022}
5. Використання предметів однострою, які не відповідають описам та зразкам, затвердженим Кабінетом Міністрів України, забороняється.
Рішення щодо подальшого обліку, використання або списання таких предметів однострою приймається керівником відповідного органу поліції, ЗВО, інших державних органів, установ та організацій у встановленому законодавством порядку.
{Розділ II виключено на підставі Наказу Міністерства внутрішніх справ № 288 від 11.05.2022}
II. Особливості забезпечення одностроєм у поліції
1. Забезпечення одностроєм у поліції здійснюється централізовано структурним підрозділом центрального органу управління поліцією з питань матеріально-технічного та ресурсного забезпечення.
2. Інформація про потребу в предметах однострою для її узагальнення подається підрозділами забезпечення територіальних органів поліції, закладів, установ, що належать до сфери управління поліції, до підрозділу центрального органу управління поліцією з питань матеріально-технічного та ресурсного забезпечення згідно з установленими формами.
3. Керівники підрозділів забезпечення територіальних органів поліції, закладів, установ, що належать до сфери управління поліції, відповідають за достовірність складання форм про потребу в предметах однострою і своєчасність подання інформації до підрозділу центрального органу управління поліцією з питань матеріально-технічного та ресурсного забезпечення.
4. Отримання предметів однострою здійснюється на підставі відповідного рішення керівництва поліції.
III. Організація використання предметів однострою
1. Строк носіння (експлуатації) предметів однострою починає обчислюватися з дня фактичної видачі їх у користування (експлуатацію).
2. Час зберігання предметів однострою на складі не зараховується до строку їх носіння (експлуатації).
3. На кожного поліцейського для здійснення контролю за станом використання ним предметів однострою згідно з нормами належності та за строками їх носіння (експлуатації) оформлюється арматурна картка. Облік предметів однострою в арматурній картці ведеться з дати призначення поліцейського на відповідну посаду або зарахування на навчання до ЗВО згідно з наказом по особовому складу.
IV. Забезпечення предметами однострою особистого користування
1. Предмети однострою особистого користування передаються поліцейським безоплатно.
2. Предметами однострою особистого користування забезпечуються поліцейські, визначені в пункті 3 розділу I цього Порядку, із дня призначення на посаду або зарахування на навчання до ЗВО.
3. Предмети однострою особистого користування видаються поліцейським на майбутній термін служби або з урахуванням навчання у ЗВО та на строк, що передбачений нормами належності.
Чергова видача поліцейським однострою особистого користування проводиться після закінчення строків його експлуатації (носіння).
Дострокова видача предметів однострою дозволяється тільки у випадках, передбачених цим Порядком.
4. Предмети однострою, що належать до видачі поліцейським за декількома нормами, видаються за тією, строк носіння (експлуатації) за якою менший.
5. На складах органу (закладу, установи) поліції, ЗВО дозволяється утримувати запас однострою в межах 10 % річної потреби для належного забезпечення поліцейських предметами однострою необхідних розмірів, своєчасного забезпечення одностроєм новоприйнятих поліцейських, а також для заміни предметів однострою у випадках, що передбачені цим Порядком.
6. Не забезпечуються одностроєм поліцейські, які перебувають у соціальній відпустці по догляду за дитиною до досягнення нею трирічного віку, а в дозволених законодавством випадках - шести років,- на період їх перебування в такій відпустці.
7. У разі присвоєння поліцейському чергового спеціального звання йому видаються погони відповідно до присвоєного спеціального звання для їх заміни на предметах однострою, строк носіння яких не закінчився.
8. У разі втрати (знищення) чи пошкодження предметів однострою особистого користування під час виконання поліцейським службових обов'язків, що сталися не з його вини, дострокова видача (заміна) йому зазначених предметів однострою здійснюється за рішенням керівництва органу (закладу, установи) поліції, ЗВО на підставі висновку службового розслідування, у якому, зокрема, зазначено про неможливість подальшого використання за призначенням пошкодженого предмета однострою. Строки носіння (експлуатації) виданих на заміну предметів однострою обчислюються з дня видачі їх у користування (експлуатацію).
{Пункт 8 розділу IV в редакції Наказу Міністерства внутрішніх справ № 839 від 27.11.2025}
9. У разі якщо в установленому законодавством порядку доведено, що втрата (знищення) предмета однострою відбулася з вини поліцейського, забезпечення зазначеним предметом до закінчення строку носіння втраченого (знищеного) майна не здійснюється.
{Пункт 9 розділу IV в редакції Наказу Міністерства внутрішніх справ № 839 від 27.11.2025}
{Пункт 10 розділу IV виключено на підставі НаказуМіністерства внутрішніх справ № 288 від 11.05.2022}
10. У разі загибелі (смерті) поліцейського у випадках, передбачених пунктами 1, 2 частини першої статті 97 Закону України «Про Національну поліцію», для його поховання видається (за необхідності) на підставі письмового звернення та свідоцтва про смерть членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого), комплект однострою, а саме: головний убір, костюм, сорочка або фуфайка, взуття та знаки розрізнення згідно з нормою належності, за якою забезпечувався поліцейський.
{Абзац перший пункту 10 розділу IV із змінами, внесеними згідно з Наказом Міністерства внутрішніх справ № 839 від 27.11.2025}
Підрозділом забезпечення оформлюється довідка про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого) (додаток 16). Довідка оформлюється у трьох примірниках та реєструється в журналі обліку довідок про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого) (додаток 17).
Один примірник довідки про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого), зберігається в підрозділі забезпечення, що її видав, другий - видається особі, яка отримала предмети однострою.
Підставою для списання предметів однострою є акт списання, який складається в порядку, установленому законодавством, до якого додаються витяг із наказу про виключення загиблого (померлого) поліцейського зі списків особового складу органу (закладу, установи) поліції, ЗВО, третій примірник довідки про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого).
{Абзац четвертий пункту 10 розділу IV із змінами, внесеними згідно з Наказом Міністерства внутрішніх справ № 839 від 27.11.2025}
{Розділ IV доповнено новим пунктом згідно з Наказом Міністерства внутрішніх справ № 852 від 19.10.2023}
V. Відшкодування вартості предметів однострою
1. Відшкодування вартості предметів однострою особистого користування, строк носіння (експлуатації) яких не закінчився, здійснюється в разі звільнення поліцейського із служби з таких підстав:
1) через службову невідповідність;
2) у зв'язку з реалізацією дисциплінарного стягнення у виді звільнення із служби в поліції, накладеного відповідно до Дисциплінарного статуту Національної поліції України;
3) у разі набрання законної сили рішенням суду про притягнення до відповідальності за вчинення адміністративного правопорушення, пов'язаного з корупцією, або кримінального правопорушення, а також рішенням суду про визнання його активів або активів, набутих за його дорученням іншими особами, або в інших передбачених статтею 290 Цивільного процесуального кодексу України випадках необґрунтованими та їх стягнення в дохід держави;
4) за власним бажанням (крім поліцейських, які мають стаж служби в поліції 10 років і більше);
5) у зв'язку з набуттям громадянства або підданства іншої держави.
2. Для визначення суми коштів, яка має бути сплачена для відшкодування вартості предметів однострою, застосовується така формула:
С відш. = (Ц - (Ц / С норм./експ. * С факт./експ.)) * К,
де:
С відш.
-
сума коштів, яка має бути сплачена для відшкодування вартості кожного предмета однострою особистого користування, строк носіння (експлуатації) якого не закінчився (далі - сума відшкодування);
Ц
-
вартість одиниці предмета однострою;
С норм./експ.
-
кількість місяців строку носіння (експлуатації) предмета однострою згідно з нормою належності однострою поліцейських;
С факт./експ.
-
кількість місяців фактичного строку носіння предмета однострою поліцейським на дату здійснення розрахунку (з урахуванням місяця видачі предмета однострою поліцейському та місяця його звільнення);
К
-
кількість предметів однострою, виданих поліцейському.
При розрахунку суми коштів, яка має бути сплачена для відшкодування вартості знаків розрізнення, ураховуються строки носіння предметів однострою, до яких були видані ці знаки розрізнення.
3. Розрахунок суми відшкодування здійснюється підрозділом забезпечення шляхом оформлення Довідки-розрахунку.
Довідка-розрахунок оформлюється в трьох примірниках та реєструється в журналі обліку довідок-розрахунків суми коштів, яка має бути сплачена для відшкодування вартості предметів однострою особистого користування, строк носіння (експлуатації) яких не закінчився (додаток 3) (далі - Журнал обліку довідок-розрахунків), який ведеться підрозділом забезпечення.
Один із примірників Довідки-розрахунку зберігається в підрозділі забезпечення, що її видав, другий та третій примірники надсилаються (надаються) до підрозділу кадрового забезпечення центрального органу управління поліції, органу, закладу, установи поліції, апарату Міністерства внутрішніх справ України, органу, закладу, установи, підприємства, що належать до сфери управління Міністерства внутрішніх справ України (далі - підрозділ кадрового забезпечення), від якого було отримано запит щодо надання Довідки-розрахунку.
{Абзац третій пункту 3 розділу V із змінами, внесеними згідно з Наказом Міністерства внутрішніх справ № 839 від 27.11.2025}
4. У разі звільнення поліцейського із служби в поліції з підстав, визначених пунктом 1 розділу V цього Порядку, підрозділ кадрового забезпечення надсилає до підрозділу забезпечення запит щодо надання Довідки-розрахунку. Отримана підрозділом кадрового забезпечення Довідка-розрахунок є підставою для включення до наказу про звільнення поліцейського припису щодо суми відшкодування.
Якщо вартість предметів однострою особистого користування, строк носіння (експлуатації) яких не закінчився, менша за суму одного прожиткового мінімуму для працездатних осіб (або дорівнює їй), що діє на дату звільнення поліцейського, ця вартість відраховується з грошового забезпечення та інших виплат поліцейського (крім одноразової грошової допомоги при звільненні із служби в поліції), про що зазначається в наказі про звільнення, та перераховується на рахунок відповідного органу (закладу, установи), що здійснював забезпечення одностроєм за місцем звільнення із служби.
Підрозділ кадрового забезпечення видає поліцейському в день його звільнення під особистий підпис (або в разі його відсутності на службі в день звільнення надсилає рекомендованим листом з повідомленням про вручення на адресу задекларованого / зареєстрованого місця проживання (перебування), що зазначена в особовій справі) копію наказу (витяг із наказу) про звільнення та один із примірників Довідки-розрахунку.
{Абзац третій пункту 4 розділу V в редакції Наказу Міністерства внутрішніх справ № 839 від 27.11.2025}
У період дії воєнного стану в разі неможливості надіслати поштовим зв'язком документи, зазначені в абзаці третьому цього пункту, на адресу задекларованого / зареєстрованого місця проживання (перебування), що зазначена в особовій справі поліцейського, такі документи надсилаються за іншими контактними даними, про які поліцейський повідомив підрозділ кадрового забезпечення під час вступу чи проходження служби та які зберігаються в його особовій справі.
{Пункт 4 розділу V доповнено абзацом четвертим згідно з Наказом Міністерства внутрішніх справ № 839 від 27.11.2025}
У разі відсутності підстав для відшкодування вартості предметів однострою підрозділ забезпечення письмово інформує про це підрозділ кадрового забезпечення.
5. Наказ про звільнення поліцейського із служби в поліції, у якому міститься інформація щодо суми відшкодування, передається підрозділом кадрового забезпечення до служби діловодства з метою його своєчасного надсилання до підрозділу забезпечення і бухгалтерської служби ДУ «ЦОП», органу, закладу, установи поліції, Державної установи «Центр обслуговування підрозділів Міністерства внутрішніх справ України», органу, закладу, установи, підприємства, що належать до сфери управління Міністерства внутрішніх справ України (далі - бухгалтерська служба).
6. Відображення в бухгалтерському обліку суми відшкодування здійснюється на підставі наказу про звільнення поліцейського із служби в поліції, у якому міститься інформація про відповідну суму відшкодування, у складі умовних активів.
7. У разі часткового чи повного відшкодування поліцейським, особою, яку звільнено із служби в поліції, суми відшкодування бухгалтерська служба в одноденний строк із дати отримання виписки з казначейського рахунку інформує про це підрозділ забезпечення, що є підставою для внесення цієї інформації до Журналу обліку довідок-розрахунків.
У разі здійснення позовної роботи щодо особи, яку звільнено зі служби в поліції, підрозділ забезпечення в одноденний строк із дати отримання виписки з рахунку, відкритого в органах Державної казначейської служби України, інформує підрозділ правового (юридичного) забезпечення про часткове чи повне відшкодування цією особою вартості предметів однострою особистого користування, строк носіння (експлуатації) яких не закінчився.
{Пункт 7 розділу V доповнено новим абзацом згідно з Наказом Міністерства внутрішніх справ № 839 від 27.11.2025}
8. Відшкодована поліцейським, особою, яку звільнено із служби в поліції, сума коштів зараховується до спеціального фонду державного бюджету та використовується відповідно до кошторису для закупівлі однострою поліцейських.
9. Строк добровільного відшкодування поліцейським, особою, яку звільнено із служби в поліції, вартості предметів однострою особистого користування, строк носіння (експлуатації) яких не закінчився, становить десять днів із дня його звільнення із служби в поліції.
{Пункт 9 розділу V із змінами, внесеними згідно з Наказом Міністерства внутрішніх справ № 839 від 27.11.2025}
10. У разі несплати поліцейським, особою, яку звільнено зі служби в поліції, суми відшкодування вартості предметів однострою особистого користування, строк носіння (експлуатації) яких не закінчився, протягом десяти днів із дня його звільнення зі служби в поліції підрозділ забезпечення в триденний строк з дня звільнення поліцейського зі служби в поліції інформує про це підрозділ правового (юридичного) забезпечення та підрозділ кадрового забезпечення за місцем звільнення зі служби. Одночасно із цим підрозділ забезпечення надсилає (надає) до підрозділу правового (юридичного) забезпечення завірені в установленому законодавством порядку копії Довідки-розрахунку, арматурної картки, роздавальних відомостей на предмети однострою, атестата на предмети однострою (за наявності) та інших документів, необхідних для здійснення позовної роботи, у двох примірниках.
Підрозділ кадрового забезпечення не пізніше трьох робочих днів з дня отримання інформації про несплату поліцейським, особою, яку звільнено зі служби в поліції, суми відшкодування вартості предметів однострою особистого користування, строк носіння (експлуатації) яких не закінчився, надсилає (надає) до підрозділу правового (юридичного) забезпечення завірені в установленому законодавством порядку копії наказу (витягу з наказу) про звільнення поліцейського та Довідки-розрахунку у двох примірниках з відмітками про їх отримання або з документами, які підтверджують їх надсилання, визначеними в пункті 4 цього розділу.
{Пункт 10 розділу V в редакції Наказу Міністерства внутрішніх справ № 839 від 27.11.2025}
11. Не підлягає відшкодуванню вартість предметів однострою особистого користування, строк носіння (експлуатації) яких не закінчився, у разі їх втрати (знищення) або пошкодження не з вини поліцейського під час виконання службових обов'язків, що підтверджується висновком службового розслідування. В такому разі відповідні предмети однострою особистого користування, строк носіння (експлуатації) яких не закінчився, та їх вартість до Довідки-розрахунку не включаються.
{Розділ V доповнено новим пунктом згідно з Наказом Міністерства внутрішніх справ № 839 від 27.11.2025}
{Порядок доповнено новим розділом V згідно з Наказом Міністерства внутрішніх справ № 288 від 11.05.2022}
VI. Забезпечення предметами однострою, що використовуються як інвентарне майно
1. Видача предметів однострою, що використовуються як інвентарне майно, здійснюється відповідно до норм належності.
Інвентарне майно зі строком носіння (експлуатації) більше одного року, що знаходиться в користуванні, обліковується за роками видачі.
2. Інвентарне майно видається для носіння (експлуатації) на час проведення навчань, занять, тренувань, виконання інших службових завдань. Одразу після закінчення зазначених заходів, виконання службових завдань інвентарне майно здається на склад у належному стані.
Особа, яка отримувала інвентарне майно, відповідає за його своєчасне повернення. Контроль за своєчасним поверненням інвентарного майна здійснює безпосередній керівник цієї особи.
3. За дотримання правил, порядку та строків носіння (експлуатації) інвентарного майна відповідає особа, яка отримала його в безпосереднє користування або для організації колективного користування. Вартість утраченого або пошкодженого інвентарного майна відшкодовується особою відповідно до законодавства.
У разі втрати чи пошкодження інвентарного майна рішення щодо його списання чи відновлення приймається на підставі висновку службового розслідування.
Забороняється використання інвентарного майна для цілей, не пов'язаних із проведенням навчань, занять, тренувань, виконанням службових завдань.
4. Після закінчення встановлених строків носіння (експлуатації) інвентарне майно здається на склад та підлягає огляду комісією з вибракування однострою (далі - Комісія), порядок утворення та діяльність якої визначені в цьому Порядку.
Інвентарне майно, повернене на склад до закінчення встановлених строків носіння (експлуатації), після винесення рішення відповідною Комісією щодо можливості його подальшої експлуатації обліковується як майно другої категорії та підлягає видачі в користування в установленому порядку.
Передача інвентарного майна в користування оформлюється актом введення в експлуатацію, а повернення його на склад - актом внутрішнього переміщення основних засобів, форми яких затверджені наказом Міністерства фінансів України від 13 вересня 2016 року № 818 «Про затвердження типових форм з обліку та списання основних засобів суб'єктами державного сектору та порядку їх складання», зареєстрованим у Міністерстві юстиції України 07 жовтня 2016 року за № 1336/29466.
5. Закінчення передбачених строків носіння (експлуатації) інвентарного майна не є підставою для його списання, якщо воно за своїм якісним станом після або без ремонту придатне до подальшого використання за призначенням.
6. Інвентарне майно за своїм якісним станом поділяється на три категорії:
перша категорія - нове інвентарне майно;
друга категорія - інвентарне майно, що перебуває в користуванні; інвентарне майно, що перебувало в користуванні і повернуто для зберігання на склад; інвентарне майно із закінченим терміном експлуатації, але придатне до подальшого використання за призначенням після або без ремонту;
третя категорія - інвентарне майно, що непридатне до подальшого використання за призначенням (утиль) та підлягає списанню в установленому законодавством порядку.
Переведення інвентарного майна з однієї категорії до іншої, з відображенням у бухгалтерському обліку, здійснюється:
з першої до другої - на підставі роздавальної відомості на предмети однострою та акта введення в експлуатацію;
з другої до третьої - на підставі акта зміни якісного стану (додаток 4).
Інвентарне майно, яке підлягає переведенню в третю категорію, передається для огляду Комісії.
7. Комісія для перевірки якісного стану інвентарного майна, строк носіння (експлуатації) якого закінчився, та визначення можливості подальшого його використання утворюється наказом керівника органу (закладу, установи) поліції, ЗВО.
До складу Комісії включаються працівники підрозділу забезпечення та бухгалтерської служби. Головою Комісії призначається заступник керівника органу (закладу, установи) поліції, ЗВО з урахуванням розподілу обов'язків.
Комісія після всебічного огляду однострою складає акт зміни якісного стану, у якому вказуються найменування і кількість майна, що підлягає переведенню в третю категорію, строк носіння (перебування цього майна в експлуатації) за нормою і фактичний та висновок про подальше використання цього майна.
Акт зміни якісного стану, затверджений керівником органу (закладу, установи) поліції, ЗВО, є підставою для переведення майна в третю категорію та складання акта списання встановленої форми.
8. За результатами роботи Комісії у випадках виявлення інвентарного майна, що підлягає ремонту, складається сортувальний акт (додаток 5) в одному примірнику, що зберігається на складі до повного зносу такого майна та його подальшого списання. Комісія після всебічного огляду та перерахування інвентарного майна в сортувальному акті зазначає інформацію про кількість предметів, придатних для використання без ремонту, придатних для використання після ремонту. Підписаний головою і членами Комісії сортувальний акт затверджується керівником органу (закладу, установи) поліції, ЗВО.
9. Інвентарне майно третьої категорії, що підлягає списанню (вибракуванню предметів однострою), зберігається в окремому приміщенні складу органу (закладу, установи) поліції, ЗВО.
10. Списання інвентарного майна здійснюється в установленому законодавством порядку. Рішення про використання або утилізацію майна, отриманого в результаті списання інвентарного майна, приймає керівник органу (закладу, установи) поліції, ЗВО.
11. Вибракування та утилізація проводиться в міру накопичення інвентарного майна, але не рідше одного разу на рік.
12. Ремонт придатного для використання інвентарного майна організовується підрозділами забезпечення в межах видатків, передбачених на утримання органу (закладу, установи) поліції, ЗВО.
У книзі обліку предметів однострою, які використовуються як інвентарне майно, за місяцями (роками) видачі (додаток 6) у графі 1 зазначається особа, яку визначено для здійснення ремонту, та робиться помітка «у ремонт». Здане в ремонт інвентарне майно з обліку не списується. Час його перебування в ремонті до строку носіння (експлуатації) не зараховується.
13. Інвентарне майно клеймується шляхом зазначення на ньому інвентарного (номенклатурного) номера в місцях нанесення клейма на предмети однострою (додаток 7). За організацію правильного та своєчасного клеймування відповідає керівник підрозділу забезпечення.
14. На текстильних, шкіряних та хутряних виробах клейма ставляться фарбою; на трикотажних виробах та предметах, що мають ворсисту поверхню,- на тканинних етикетках, що пришиваються до предметів однострою з внутрішнього боку.
Для клеймування інвентарного майна використовуються фарби чорного або білого кольору промислового виробництва або друкарські. Застосування для клеймування майна розчину хлорного вапна забороняється.
VII. Облік однострою
1. Основною метою обліку є контроль за збереженням однострою та використанням його за призначенням, а також отримання достовірних даних про наявність, рух, якісний стан однострою та заходи щодо забезпечення ним органів (закладів, установ) поліції, ЗВО та поліцейських.
2. Однострій, що знаходиться в органах (закладах, установах) поліції, ЗВО, підлягає обов'язковому обліку. Облік здійснюється шляхом оформлення відповідних документів, правильного та своєчасного занесення записів до книг, карток та інших облікових документів усіх операцій з руху та змін якісного стану предметів однострою.
Однострій особистого користування, що надходить до органів (закладів, установ) поліції, ЗВО, обліковується відповідною бухгалтерською службою органу (закладу, установи) поліції, ЗВО на рахунку, передбаченому для обліку активів, що придбані (вироблені, отримані) та утримуються з метою подальшого розподілу, передачі або продажу, у встановленому законодавством порядку.
3. Книги та інші документи з обліку однострою оформлюються та ведуться згідно з вимогами цього Порядку і зберігаються згідно з вимогами законодавства.
Упровадження облікових документів невстановленої форми заборонено.
4. Усі документи, що утворюються в підрозділах забезпечення під час здійснення операцій з руху предметів однострою та відображення його якісного стану, обліковуються в книзі обліку документів (додаток 8).
5. У підрозділах забезпечення предмети однострою обліковуються в книзі обліку матеріальних цінностей (додаток 9) за одиницями обліку, кількістю та вартістю. Записи в книзі повинні відображати наявність майна в органі (закладі, установі) поліції, ЗВО станом на кожний день.
6. У книгах обліку для кожного предмета відводиться одна чи декілька сторінок. Початкові записи про залишки предметів однострою здійснюються на підставі відповідних даних попередніх книг, актів інвентаризації та приймання-передачі матеріальних цінностей.
7. Усі записи в облікових документах здійснюються чорнилом чорного або темно-синього кольору, розбірливо, без виправлень чи підчисток.
Запис, виконаний помилково, закреслюється по діагоналі так, щоб можна було розібрати зміст закресленого. Над або поряд із закресленням робиться правильний напис, що завіряється підписом особи, яка веде облік.
8. У книзі обліку матеріальних цінностей на кінець року, а також у разі інвентаризації та заміни матеріально відповідальної особи виводяться залишки предметів однострою.
Книгу обліку матеріальних цінностей ведуть до повного її використання.
Книги обліку нумеруються, прошнуровуються, скріплюються печаткою, підписуються керівником підрозділу забезпечення та реєструються згідно з вимогами діловодства.
9. Інвентарне майно, що перебуває в користуванні, обліковується за кількістю та місяцями (роками) видачі в експлуатацію в книзі обліку предметів однострою, що використовуються як інвентарне майно, за місяцями (роками) видачі.
10. У підрозділах забезпечення призначається відповідальна посадова особа для ведення арматурних карток та інших документів, що складаються на підставі даних арматурних карток (атестат на предмети однострою (додаток 10)), тощо. Такою особою не може бути матеріально відповідальна особа, яка відповідає за зберігання предметів однострою.
11. Підставою для оформлення арматурної картки є наказ про призначення на посаду (зарахування на навчання) в орган (заклад, установу) поліції, ЗВО, а на поліцейського, якого переведено з іншого органу (закладу, установи), ЗВО, крім наказу,- атестат на предмети однострою.
{Абзац другий пункту 11 розділу VII виключено на підставі Наказу Міністерства внутрішніх справ № 839 від 27.11.2025}
У разі переведення поліцейського до іншого органу (закладу, установи) поліції та/або у випадках коли забезпечення поліцейських здійснюється за іншою нормою належності, оформлюється нова арматурна картка, якій присвоюється номер первинної картки та через дріб указується її порядковий номер (наприклад, №/1, №/2 тощо, де № - номер первинної картки).
Оформлена арматурна картка засвідчується підписом керівника підрозділу забезпечення.
12. Арматурні картки обліковуються в реєстрі арматурних карток (додаток 11).
Реєстр арматурних карток нумерується, прошнуровується, скріплюється печаткою, підписується керівником підрозділу забезпечення та реєструється згідно з вимогами діловодства.
13. У разі переведення поліцейського до іншого органу (закладу, установи) поліції, ЗВО, призначення на посаду після закінчення навчання або у зв'язку із зарахуванням на денну форму навчання до ЗВО підрозділом забезпечення оформлюється атестат на предмети однострою у двох примірниках. Перший примірник надається поліцейському особисто під підпис або в разі неотримання особисто надсилається (надається) до підрозділу забезпечення за новим місцем служби поліцейського без його особистого підпису та є підставою для забезпечення одностроєм за новим місцем служби, другий примірник зберігається в підрозділі забезпечення, що оформив атестат на предмети однострою.
{Пункт 13 розділу VII в редакції Наказу Міністерства внутрішніх справ № 839 від 27.11.2025}
14. Атестат на предмети однострою поліцейського, який вибуває з органу (закладу, установи) поліції, ЗВО, реєструється в книзі обліку атестатів на предмети однострою поліцейських, які вибули до іншого органу (закладу, установи), ЗВО (додаток 12).
15. Атестат на предмети однострою поліцейського, який прибуває до органу (закладу, установи) поліції, ЗВО, реєструється в книзі обліку атестатів на предмети однострою поліцейських, які прибули з інших органів (закладів, установ), ЗВО (додаток 13).
16. Для видачі однострою поліцейським на підставі облікових даних арматурних карток оформлюється в одному примірнику роздавальна відомість на предмети однострою (додаток 14). З метою уникнення безпідставної видачі предметів однострою зазначений у роздавальній відомості на предмети однострою список поліцейських перевіряється посадовою особою підрозділу кадрового забезпечення.
Роздавальна відомість на предмети однострою вважається виконаною, якщо згідно з нею здійснено видачу предметів однострою вказаним у ній поліцейським, повністю або частково відповідно до зазначеної кількості, її підписано всіма передбаченими посадовими особами, а дані про видачу внесено до арматурних карток поліцейських, яким було видано предмети однострою. Виконана роздавальна відомість на предмети однострою має бути передана до бухгалтерської служби органу (закладу, установи) поліції, ЗВО у строк не більше 30 днів з моменту здійснення в ній первинного запису про видачу предметів однострою поліцейським, але не пізніше останнього дня звітного місяця.
Роздавальна відомість на предмети однострою, оформлена під час видачі поліцейським предметів однострою особистого користування, є підставою для складання акта списання встановленої форми та відображення інформації про проведену господарську операцію в бухгалтерському обліку відповідного органу (закладу, установи) поліції, ЗВО.
Після видачі предметів однострою особистого користування забезпечується їх управлінський облік.
Виконана роздавальна відомість на предмети однострою є підставою для складання акта введення в експлуатацію предметів однострою, що використовуються як інвентарне майно. В акті за потреби зазначається зведена інформація з однієї або декількох роздавальних відомостей на предмети однострою з посиланням на тотожну інформацію, що відображена в роздавальній(их) відомості(ях) на предмети однострою.
17. Однострій, що знаходиться на складі, обліковується матеріально відповідальною особою в книзі складського обліку майна (додаток 15), дані якої повинні відображати наявність предметів однострою на складі станом на кожний день.
Приймання предметів однострою, що надійшли на склад, здійснюється за відповідними первинними документами, складеними з урахуванням вимог законодавства.
Відпуск предметів однострою зі складу для забезпечення поліцейського, відповідно до норм належності в межах одного органу (закладу, установи) поліції, ЗВО, здійснюється за роздавальною відомістю на предмети однострою.
Передача предметів однострою з балансу одного органу (закладу, установи) поліції, ЗВО до іншого здійснюється в установленому порядку відповідно до вимог законодавства.
18. Первинні документи виконуються, проводяться за обліком складу та передаються в установленому порядку до бухгалтерської служби органу (закладу, установи) поліції, ЗВО протягом трьох днів після отримання-видачі предметів однострою (за винятком роздавальної відомості) та не пізніше останнього дня звітного місяця.
19. Не рідше одного разу на квартал дані книги складського обліку майна звіряються з даними книги обліку матеріальних цінностей, про що в ці книги вноситься відповідний запис, що завіряється підписами осіб, що проводили звірку облікових даних та бухгалтерського обліку.
20. Керівник підрозділу забезпечення та/або його заступники повинні систематично, але не рідше двох разів на рік здійснювати перевірку дотримання цього Порядку.
{Порядок в редакції Наказу Міністерства внутрішніх справ № 1100 від 24.12.2019}
Директор Департаменту
формування політики
щодо підконтрольних
Міністрові органів влади
та моніторингу МВС
В.Є. Боднар
Додаток 1
до Порядку забезпечення
поліцейських одностроєм
(пункт 4 розділу І)
Арматурна картка
{Додаток 1 в редакції Наказів Міністерства внутрішніх справ № 1100 від 24.12.2019, № 288 від 11.05.2022; із змінами, внесеними згідно з Наказом Міністерства внутрішніх справ № 576 від 14.09.2022; в редакції Наказу Міністерства внутрішніх справ № 839 від 27.11.2025}
Додаток 2
до Порядку забезпечення
поліцейських одностроєм
(пункт 4 розділу І)
Довідка-розрахунок
суми коштів, яка має бути сплачена для відшкодування вартості предметів однострою особистого користування, строк носіння (експлуатації) яких не закінчився
{Порядок доповнено новим Додатком 2 згідно з Наказом Міністерства внутрішніх справ № 288 від 11.05.2022; із змінами, внесеними згідно з Наказом Міністерства внутрішніх справ № 576 від 14.09.2022; в редакції Наказу Міністерства внутрішніх справ № 839 від 27.11.2025}
Додаток 3
до Порядку забезпечення
поліцейських одностроєм
(пункт 3 розділу V)
ЖУРНАЛ ОБЛІКУ
довідок-розрахунків суми коштів, яка має бути сплачена для відшкодування вартості предметів однострою особистого користування, строк носіння (експлуатації) яких не закінчився
__________________________________________________________________________
(найменування органу (закладу, установи))
Номер довідки
Прізвище, ім'я, по батькові
Спеціальне звання та посада
Сума коштів, яка має бути сплачена для відшкодування вартості предметів однострою особистого користування, строк носіння (експлуатації) яких не закінчився (грн)
Відомості щодо передачі другого та третього примірників Довідки-розрахунку до підрозділу кадрового забезпечення (дата, вих. № тощо)
Дата та № наказу про звільнення поліцейського
Інформація про відшкодування поліцейським суми коштів
Примітка
1
2
3
4
5
6
7
8
{Порядок доповнено новим Додатком 3 згідно з Наказом Міністерства внутрішніх справ № 288 від 11.05.2022; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 4
до Порядку забезпечення
поліцейських одностроєм
(пункт 6 розділу VI)
АКТ
зміни якісного стану
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 5
до Порядку забезпечення
поліцейських одностроєм
(пункт 8 розділу VI)
СОРТУВАЛЬНИЙ АКТ
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 6
до Порядку забезпечення
поліцейських одностроєм
(пункт 12 розділу VI)
КНИГА
обліку предметів однострою, які використовуються як інвентарне майно, за місяцями (роками) видачі
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 7
до Порядку забезпечення
поліцейських одностроєм
(пункт 13 розділу VI)
МІСЦЯ
нанесення клейм на предмети однострою
Назва майна
Місце нанесення клейма
Кашкети зимові, шапки-вушанки, кашкети, кепі, берети
На підкладці денця
Пальта, куртки, плащі, кітелі
На підкладці лівої пілочки на відстані 3-5 см
від нижнього краю
Фуфайки, майки
На спинці з вивороту на відстані 10 см
від нижнього краю
Сорочки
На лівій пілочці з вивороту на відстані 3-5 см
від нижнього краю
Брюки, кальсони
На поясі зліва
Плащ-накидки
На лівій пілочці на відстані 10-15 см
від бокового шва
Галстуки
У нижній частині з внутрішнього боку
Простирадла
На двох протилежних по діагоналі кутах
Ковдри, рушники, матраци, подушки
На одному з кутів предмета
Наволочки верхні
На одному з кутів вивороту
Намети
Над входом - з вивороту;
на стінках - на одному з кутів
Комбінезони, халати
На лівому борті з вивороту
Черевики
На внутрішньому боці на відстані 1 см
від верхнього краю
Ремені поясні, спорядження
Посередині з внутрішнього боку
Сумки всіх зразків (видів)
На клапані зсередини
Брезенти
На одному з кутів
Рукавиці
На верхній частині з внутрішнього боку
Рюкзак
Під клапаном у верхній частині спинки
Рюкзак тактичний
У середині основного відділення зверху на підкладці спинки
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказами Міністерства внутрішніх справ № 576 від 14.09.2022, № 839 від 27.11.2025}
Додаток 8
до Порядку забезпечення
поліцейських одностроєм
(пункт 4 розділу VII)
КНИГА № _____
обліку документів
___________________________________________________
найменування органу (закладу, установи), поліції, ЗВО
№ з/п
Дата запису
Назва документа
№ документа
Дата документа
Кількість аркушів
П.І.Б., посада, підпис особи, яка отримала документ
№ та сторінка справи, до якої підшито документ
Примітка
1
2
3
4
5
6
7
8
9
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 9
до Порядку забезпечення
поліцейських одностроєм
(пункт 5 розділу VII)
КНИГА
обліку матеріальних цінностей
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 10
до Порядку забезпечення
поліцейських одностроєм
(пункт 10 розділу VІI)
Атестат
на предмети однострою
{Додаток в редакції Наказів Міністерства внутрішніх справ № 1100 від 24.12.2019, № 288 від 11.05.2022; із змінами, внесеними згідно з Наказом Міністерства внутрішніх справ № 576 від 14.09.2022; в редакції Наказу Міністерства внутрішніх справ № 839 від 27.11.2025}
Додаток 11
до Порядку забезпечення
поліцейських одностроєм
(пункт 12 розділу VII)
РЕЄСТР № ________
арматурних карток
__________________________________________________
найменування органу (закладу, установи), ЗВО МВС
Номер арматурної картки
Прізвище, ім'я, по батькові
Звання та посада
Дата та номер наказу про призначення (зарахування)
Назва підрозділу (закладу, установи), ЗВО МВС до якого призначено (зараховано) поліцейського
Дата та номер наказу про звільнення
1
2
3
4
5
6
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 12
до Порядку забезпечення
поліцейських одностроєм
(пункт 14 розділу VII)
КНИГА № ________
обліку атестатів на предмети однострою поліцейських, які вибули до іншого органу (закладу, установи), ЗВО МВС
__________________________________________________
найменування органу (закладу, установи), ЗВО МВС
№ з/п
Номер атестата
Посада, звання, прізвище, ім'я, по батькові поліцейського (здобувача вищої освіти ЗВО МВС)
Дата та номер наказу про звільнення (відрахування)
Назва підрозділу (закладу, установи), з якого звільнено поліцейського (здобувача вищої освіти ЗВО МВС)
Назва підрозділу (закладу, установи), до якого вибуває поліцейський (здобувач вищої освіти ЗВО МВС)
Відмітка про одержання/ направлення атестата
1
2
3
4
5
6
7
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 13
до Порядку забезпечення
поліцейських одностроєм
(пункт 15 розділу VII)
КНИГА № ________
обліку атестатів на предмети однострою поліцейських, які прибули з інших органів (закладів, установ), ЗВО МВС
____________________________________________________
найменування органу (закладу, установи) ЗВО МВС
№ з/п
Номер атестата
Посада, звання, прізвище, ім'я, по батькові поліцейського (здобувача вищої освіти ЗВО МВС)
Назва підрозділу (закладу, установи), до якого призначено (зараховано) поліцейського (здобувача вищої освіти ЗВО МВС)
Дата та номер наказу про призначення (зарахування)
Назва підрозділу (закладу, установи), з якого прибув поліцейський (здобувач вищої освіти ЗВО МВС)
Примітка
1
2
3
4
5
6
7
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 14
до Порядку забезпечення
поліцейських одностроєм
(пункт 16 розділу VII)
РОЗДАВАЛЬНА ВІДОМІСТЬ
на предмети однострою
{Додаток в редакції Наказів Міністерства внутрішніх справ № 1100 від 24.12.2019, № 288 від 11.05.2022; із змінами, внесеними згідно з Наказами Міністерства внутрішніх справ № 576 від 14.09.2022, № 839 від 27.11.2025}
Додаток 15
до Порядку забезпечення
поліцейських одностроєм
(пункт 17 розділу VII)
КНИГА
складського обліку майна
{Додаток в редакції Наказу Міністерства внутрішніх справ № 1100 від 24.12.2019; із змінами, внесеними згідно з Наказом Міністерства внутрішніх справ № 576 від 14.09.2022}
Додаток 16
до Порядку забезпечення
поліцейських одностроєм
(пункт 10 розділу IV)
ДОВІДКА
про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого)
{Порядок доповнено новим додатком згідно з Наказом Міністерства внутрішніх справ № 852 від 19.10.2023}
Додаток 17
до Порядку забезпечення
поліцейських одностроєм
(пункт 10 розділу IV)
ЖУРНАЛ ОБЛІКУ
довідок про видачу предметів однострою в разі загибелі (смерті) поліцейського членам сім'ї загиблого (померлого) поліцейського (дружині (чоловіку) поліцейського, повнолітнім дітям), батькам поліцейського або особі, яка зобов'язалася поховати загиблого (померлого)
________________________________________________________________
найменування органу (закладу, установи), ЗВО
Номер довідки
Прізвище, власне ім'я, по батькові (за наявності) загиблого (померлого) поліцейського
Спеціальне звання та посада
Прізвище, власне ім'я, по батькові (за наявності), серія (за наявності) та номер паспорта (де, ким виданий) особи, яка отримала предмети однострою
Дата та номер наказу про виключення загиблого (померлого) поліцейського зі списків особового складу органу (закладу, установи) поліції, ЗВО
Примітка
1
2
3
4
5
6
_____________________________________________________
{Порядок доповнено новим додатком згідно з Наказом Міністерства внутрішніх справ № 852 від 19.10.2023}
