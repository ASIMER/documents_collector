---
source: "rada"
dokid: 551700
nreg: "z1942-25"
title: "Про затвердження Правил дослідження міграції складових елементів матеріалів і предметів з пластику, призначених для контакту з харчовими продуктами, та переліку модельних середовищ, які повинні використовуватися для дослідження міграції складових елементів матеріалів і предметів з пластику, призначених для контакту з харчовими продуктами"
doc_date: 2025-12-10
revision_date: 2025-12-10
status: 5
types: [9, 13]
org: 31
---
МІНІСТЕРСТВО ОХОРОНИ ЗДОРОВ'Я УКРАЇНИ
НАКАЗ
10.12.2025 № 1858
Зареєстровано в Міністерстві
юстиції України
24 грудня 2025 року
за № 1942/45348
Про затвердження Правил дослідження міграції складових елементів матеріалів і предметів з пластику, призначених для контакту з харчовими продуктами, та переліку модельних середовищ, які повинні використовуватися для дослідження міграції складових елементів матеріалів і предметів з пластику, призначених для контакту з харчовими продуктами
Відповідно до пунктів 2 і 3 частини другої статті 5 Закону України «Про матеріали і предмети, призначені для контакту з харчовими продуктами», пункту 8 Положення про Міністерство охорони здоров'я України, затвердженого постановою Кабінету Міністрів України від 25 березня 2015 року № 267 (у редакції постанови Кабінету Міністрів України від 24 січня 2020 року № 90), з метою виконання пунктів 351, 352, 359 плану заходів з виконання Угоди про асоціацію між Україною, з однієї сторони, та Європейським Союзом, Європейським співтовариством з атомної енергії і їхніми державами-членами, з іншої сторони, затвердженого постановою Кабінету Міністрів України від 25 жовтня 2017 року № 1106, та імплементації Регламенту Комісії (ЄС) від 14 січня 2011 року № 10/2011 про пластикові матеріали та вироби, призначені для контакту з харчовими продуктами,
НАКАЗУЮ:
1. Затвердити Правила дослідження міграції складових елементів матеріалів і предметів з пластику, призначених для контакту з харчовими продуктами, та перелік модельних середовищ, які повинні використовуватися для дослідження міграції складових елементів матеріалів і предметів з пластику, призначених для контакту з харчовими продуктами, що додаються.
2. Департаменту громадського здоров'я (Тетяні Скапі) забезпечити:
1) подання цього наказу в установленому законодавством порядку на державну реєстрацію до Міністерства юстиції України;
2) оприлюднення цього наказу на офіційному вебсайті Міністерства охорони здоров'я України після його державної реєстрації Міністерством юстиції України.
3. Контроль за виконанням цього наказу покласти на заступника Міністра охорони здоров'я України — головного державного санітарного лікаря України Ігоря Кузіна.
4. Цей наказ набирає чинності з дня його офіційного опублікування, але не раніше дня набрання чинності Законом України «Про матеріали і предмети, призначені для контакту з харчовими продуктами».
Міністр
Віктор ЛЯШКО
ПОГОДЖЕНО:
Міністр економіки, довкілля
та сільського господарства України
Голова Державної служби України
з питань безпечності харчових продуктів
та захисту споживачів
Уповноважений Верховної Ради України
з прав людини
Олексій СОБОЛЕВ
Сергій ТКАЧУК
Дмитро ЛУБІНЕЦЬ
ЗАТВЕРДЖЕНО
Наказ Міністерства
охорони здоров'я України
10 грудня 2025 року № 1858
Зареєстровано в Міністерстві
юстиції України
24 грудня 2025 року
за № 1942/45348
Правила
дослідження міграції складових елементів матеріалів і предметів з пластику, призначених для контакту з харчовими продуктами, та перелік модельних середовищ, які повинні використовуватися для дослідження міграції складових елементів матеріалів і предметів з пластику, призначених для контакту з харчовими продуктами
I. Загальні положення
1. Ці Правила встановлюють основні вимоги до проведення дослідження (випробування) міграції складових елементів матеріалів і предметів з пластику, призначених для контакту з харчовими продуктами (далі — пластикові матеріали і предмети), визначають порядок проведення дослідження (випробування) рівнів загальної та специфічної міграції складових елементів пластикових матеріалів і предметів та встановлюють перелік модельних середовищ, які використовуються для дослідження (випробування) рівнів міграції складових елементів пластикових матеріалів і предметів.
2. Ці Правила застосовуються до досліджень (випробувань) міграції складових елементів пластикових матеріалів і предметів (далі — міграція складових елементів), які в готовому стані призначені для контакту з харчовими продуктами або вже контактують із харчовими продуктами та належать до таких категорій:
1) матеріали і предмети та їх частини, що складаються виключно з пластику;
2) пластикові багатошарові матеріали і предмети, що скріплюються за допомогою клею або іншими способами;
3) матеріали і предмети, зазначені в підпунктах 1 або 2 цього пункту, які надруковані та/або вкриті покриттям;
4) шари пластику або пластикові покриття, що утворюють прокладки в ковпачках і заглушках, які разом з цими ковпачками і заглушками утворюють набір з двох або більше шарів різних типів матеріалів;
5) шари пластику у багатошарових матеріалах і предметах.
3. Ці Правила не поширюються на такі матеріали і предмети, призначені для контакту з харчовими продуктами:
1) іонообмінні смоли;
2) гума;
3) силікони;
4) друкарські фарби;
5) клеї;
6) лаки і покриття.
4. У цих Правилах термін «нежирний харчовий продукт» вживається у такому значенні — це харчовий продукт, для якого під час досліджень (випробувань) міграції складових елементів відповідно до таблиці 1 додатка до цих Правил передбачено використання лише модельних середовищ, відмінних від модельних середовищ D1 або D2.
Інші терміни вживаються у значеннях, наведених у Законах України «Про матеріали і предмети, що призначені для контакту з харчовими продуктами», «Про інформацію для споживачів щодо харчових продуктів», «Про основні принципи та вимоги до безпечності та якості харчових продуктів», Спеціальних вимогах до пластикових матеріалів і предметів, призначених для контакту з харчовими продуктами, затверджених наказом Міністерства охорони здоров'я України від 11 грудня 2023 року № 2104, зареєстрованих в Міністерстві юстиції України 27 грудня 2023 року за № 2254/41310.
II. Основні правила досліджень (випробувань) рівнів загальної та специфічної міграції складових елементів
1. Для визначення відповідності специфічній межі міграції значення специфічної міграції повинно бути виражене в мг/кг з урахуванням співвідношення поверхні до об'єму при фактичному або передбачуваному використанні.
2. Як виключення з вимог, наведених у пункті 1 цього розділу, співвідношення поверхні до об'єму, що дорівнює або перевищує 6 дм2 на кг харчового продукту, може застосовуватися для таких пластикових матеріалів і предметів (крім пластикових матеріалів і предметів, призначених для контакту або тих, що вже контактують з дитячим харчуванням):
1) контейнери та інші вироби, що містять або призначені для вмісту об'ємом менше 500 мл або більше 10 літрів;
2) матеріали та предмети, для яких через їх форму неможливо оцінити співвідношення між їх площею поверхні та кількістю харчового продукту, що контактує з ним;
3) листів і плівок, які ще не контактували з харчовими продуктами;
4) для листів і плівок об'ємом менше 500 мл або більше 10 літрів.
3. Як виключення з вимог, наведених у пункті 1 цього розділу, для кришок, прокладок, пробок і аналогічних ущільнювальних предметів значення специфічної міграції визначається у:
1) мг/кг з використанням фактичного вмісту контейнера, для якого призначено ущільнювальний предмет, із урахуванням загальної площі контакту між ним і герметичним контейнером, якщо відомо передбачуване використання предмета, з урахуванням положень пункту 2 цього розділу;
2) мг на предмет, якщо передбачуване використання предмета невідоме.
4. Для ковпачків, прокладок, пробок та аналогічних ущільнювальних предметів значення загальної міграції виражається у:
1) мг/дм2 із застосуванням загальної площі контакту між ущільнювальним предметом і герметичним контейнером, якщо відомо передбачуване використання предмета;
2) мг на предмет, якщо передбачуване використання предмета невідоме.
5. Дослідження (випробування) міграції складових елементів для визначення рівнів специфічної міграції для пластикових матеріалів і предметів, які вже контактують з харчовими продуктами, проводитися відповідно до розділу III Спеціальних вимог до відбору зразків, а також методів (методик) проведення лабораторних досліджень (випробувань) для окремих груп матеріалів і предметів, призначених для контакту з харчовими продуктами, затверджених наказом Міністерства економіки, довкілля та сільського господарства України від 09 грудня 2025 року № 2886, зареєстрованих в Міністерстві юстиції України ____________ за № __________ (далі — Спеціальні вимоги до відбору зразків).
6. Дослідження (випробування) міграції складових елементів для визначення рівнів специфічної міграції для пластикових матеріалів і предметів, які ще не перебували в контакті з харчовими продуктами, проводяться з використанням харчових продуктів або модельних середовищ відповідно до розділу III цих Правил.
7. Для пластикових матеріалів і предметів, які ще не перебували в контакті з харчовими продуктами, скринінг на відповідність рівнів специфічної міграції проводиться із застосуванням скринінгових підходів відповідно до пункту 10 розділу IV Спеціальних вимог до відбору зразків. Якщо пластиковий матеріал або предмет не відповідає специфічній межі міграції, і ця невідповідність встановлена скринінговим підходом, висновок про невідповідність повинен бути підтверджений шляхом перевірки відповідності відповідно до пункту 6 цього розділу.
8. Дослідження (випробування) міграції складових елементів для визначення рівнів загальної міграції для пластикових матеріалів і предметів, які ще не перебували в контакті з харчовими продуктами, проводитися з використанням модельних середовищ відповідно до розділу III цих Правил та з дотриманням вимог, наведених у розділі V Спеціальних вимог до відбору зразків.
9. Для пластикових матеріалів і предметів, які ще не перебували в контакті з харчовими продуктами, скринінг на відповідність рівнів загальної міграції проводиться із застосуванням скринінгових підходів відповідно до пункту 4 розділу V Спеціальних вимог до відбору зразків. Якщо пластиковий матеріал або предмет не відповідає загальній межі міграції, і ця невідповідність встановлена скринінговим підходом, висновок про невідповідність повинен бути підтверджений шляхом перевірки відповідності відповідно до пункту 8 цього розділу.
10. Результати досліджень (випробувань) рівнів специфічної міграції, що проводились в харчовому продукті, мають перевагу над результатами досліджень (випробувань), що проводились з використанням модельних середовищ.
Результати досліджень (випробувань) рівнів специфічної міграції, що проводились з використанням модельних середовищ, мають перевагу над результатами, отриманими із застосуванням скринінгових підходів, наведених в пункті 7 цього розділу.
11. Перед проведенням порівняння результатів досліджень (випробувань) рівнів специфічної та загальної міграції з межами міграції речовин застосовуються коригувальні коефіцієнти, наведені в пункті 3 додатка до цих Правил та розділу VI Спеціальних вимог до відбору зразків.
III. Перелік модельних середовищ, які повинні використовуватися для дослідження міграції складових елементів матеріалів і предметів з пластику, призначених для контакту з харчовими продуктами
1. Для підтвердження відповідності пластикових матеріалів і предметів, які ще не перебували в контакті з харчовими продуктами, застосовуються модельні середовища, наведені в таблиці 1.
Таблиця 1
Перелік модельних середовищ
№ з/п
Модельне середовище
Позначення
1
10 % водний розчин етанолу (о/о)
модельне середовище A
2
3 % водний розчин оцтової кислоти (в/о)
модельне середовище B
3
20 % водний розчин етанолу (о/о)
модельне середовище C
4
50 % водний розчин етанолу (о/о)
модельне середовище D1
5
рослинна олія, що містить менше ніж 1 % неомилюваних речовин
модельне середовище D2
6
полі (2,6-дифенілен-n-фенілен оксид) з розміром частинок 60–80 меш (mesh), розміром пор 200 нм
модельне середовище E
2. Загальне призначення модельних середовищ для харчових продуктів:
модельні середовища A, B і C застосовуються для харчових продуктів, які мають гідрофільний характер і здатні виділяти гідрофільні речовини;
модельне середовище B застосовується для харчових продуктів, які мають pH нижче 4,5;
модельне середовище C застосовується для спиртовмісних харчових продуктів з вмістом спирту до 20 % і тих, які містять відповідну кількість органічних інгредієнтів, які роблять харчові продукти більш ліпофільними;
модельні середовища D1 і D2 застосовуються для харчових продуктів, які мають ліпофільний характер і здатні виділяти ліпофільні речовини;
модельне середовище D1 застосовується для спиртовмісних харчових продуктів, з вмістом спирту понад 20 % та для емульсій типу «олія у воді»;
модельне середовище D2 застосовується для харчових продуктів, які містять вільні жири на поверхні;
модельне середовище E застосовується для досліджень (випробувань) рівня специфічної міграції в сухі харчові продукти.
3. Для дослідження (випробування) рівнів міграції складових елементів пластикових матеріалів та предметів, які ще не перебували в контакті з харчовими продуктами, застосовуються модельні середовища, які відповідають певній категорії харчових продуктів та наведені у таблиці 1 додатка до цих Правил.
Для дослідження (випробування) міграції складових елементів для визначення рівнів специфічної міграції для пластикових матеріалів та предметів, які ще не перебували в контакті з харчовими продуктами, що відсутні у таблиці 1 додатка до цих Правил, або їх комбінації, використовуються модельні середовища відповідно до загальних правил, наведених в пункті 2 цього розділу, а для дослідження (випробування) рівнів загальної міграції таких складових елементів використовуються модельні середовища, наведені у таблиці 2 додатка до цих Правил.
4. Як виключення з вимог, наведених у пунктах 2 і 3 цього розділу та в додатку до цих Правил, у разі коли необхідно провести дослідження (випробування) з використанням кількох модельних середовищ, одного модельного середовища буде достатньо, якщо на основі доказів, отриманих із використанням загальновизнаних наукових методів, це модельне середовище визнане найбільш агресивним для конкретного пластикового матеріалу чи предмета, що досліджується (випробовується) за відповідних часових та температурних умов, обраних відповідно до вимог пунктом 10 частини другої статті 8 Закону України «Про матеріали і предмети, призначені для контакту з харчовими продуктами».
Наукові дані, відповідно до яких застосовується виключення, наведене в абзаці першому цього пункту, повинні міститись в документах, наведених в розділі III Вимог до письмової декларації про відповідність матеріалів і предметів, призначених для контакту з харчовими продуктами, та переліку документів, які підтверджують відомості, зазначені в декларації, затверджених наказом Міністерства аграрної політики та продовольства України від 02 жовтня 2023 року № 1743, зареєстрованих в Міністерстві юстиції України 13 листопада 2023 року за № 1961/41017.
Директор Департаменту
громадського здоров'я
Тетяна СКАПА
Додаток
до Правил дослідження міграції
складових елементів матеріалів
і предметів з пластику, призначених
для контакту з харчовими продуктами,
та перелік модельних середовищ,
які повинні використовуватися
для дослідження міграції складових
елементів матеріалів і предметів
з пластику, призначених для контакту
з харчовими продуктами
(пункт 4 розділу I)
Модельні середовища
1. Модельні середовища, які використовуються для дослідження (випробування) рівнів міграції складових елементів матеріалів і предметів з пластику, призначених для контакту з харчовими продуктами, наведено в таблиці 1, яка містить таку інформацію:
1) графа 1 (номер посилання): зазначено номер посилання на категорію харчових продуктів;
2) графа 2 (опис харчового продукту): зазначено опис харчових продуктів, які охоплені категорією;
3) графи 3–8 (модельні середовища): зазначено інформацію про використання кожного з модельних середовищ.
2. Модельне середовище, позначене знаком «Х» у відповідній графі 3–8, використовується для дослідження (випробування) рівнів міграції складових елементів матеріалів і предметів, які ще не контактували з відповідним харчовим продуктом.
3. Для категорій харчових продуктів, які в графах D2 або E відмічені знаком «Х», що супроводжується косим штрихом (/) та цифрою (коригувальний коефіцієнт CT2), результат дослідження (випробування) рівнів міграції складових елементів матеріалів і предметів необхідно скорегувати шляхом поділу отриманого результату на цифру, зазначену в цій графі. Скоригований результат порівнюється з допустимою межею міграції для встановлення відповідності.
Результати дослідження (випробування) складових елементів матеріалів і предметів, які не повинні мігрувати у виявлених кількостях, не підлягають такому коригуванню.
4. Для категорії харчових продуктів 01.04, модельне середовище замінюється 95 % етанолом.
5. Для категорій харчових продуктів, які в графі 4 відмічені знаком «Х», що супроводжується позначкою (*), дослідження (випробування) в модельному середовищі B можуть не здійснюватися, якщо рівень pH такого харчового продукту більше ніж 4,5.
6. Для категорій харчових продуктів, які в графі 7 відмічені знаком «Х», що супроводжується позначкою (**), дослідження (випробування) в модельному середовищі D2 може не здійснюватися, за умови підтвердження відсутності «контакту з жиром» пластикового матеріалу чи предмету, що контактує з харчовим продуктом.
Таблиця 1
Модельні середовища, які використовуються для дослідження (випробування) рівнів міграції складових елементів матеріалів і предметів з пластику, призначених для контакту з харчовими продуктами, які ще не перебували у контакті з ними
Номер посилання
Опис харчового продукту
Модельні середовища
A
B
C
D1
D2
E
1
2
3
4
5
6
7
8
01
Напої
01.01
Безалкогольні напої або алкогольні напої з міцністю менше 6 об. %. або рівній 6 об. %:
A. Прозорі напої: Вода, сидр, соки з фруктів або овочів без м'якоті нормальної концентрації або концентровані, фруктові нектари, лимонади, сиропи, гіркі напої, настоянки, кава, чай, пиво, безалкогольні напої, енергетичні напої та ін., ароматизована вода, рідкий кавовий екстракт
Х (*)
Х
B. Каламутні напої: соки, нектари та безалкогольні напої, що містять фруктову м'якоть, сусла, що містять м'якоть фруктів, рідкий шоколад
Х (*)
Х
01.02
Алкогольні напої міцністю від 6 об. % до 20 об. %
Х
01.03
Алкогольні напої міцністю понад 20 об. % і всі вершкові лікери
Х
01.04
Інше: неденатурований етиловий спирт
Х (*)
Замінити 95 % етанолом
02
Зернові та зернобобові продукти, борошняні кондитерські вироби, тістечка, печиво, торти та інші кондитерські вироби
02.01
Крохмалі
Х
02.02
Крупи, необроблені, оброблені, у пластівцях (включаючи попкорн, кукурудзяні пластівці тощо)
Х
02.03
Борошно і крупи з зернових (злакових) культур
Х
02.04
Сухі макаронні вироби (наприклад макарони, спагеті та подібні продукти); свіжі макарони
Х
02.05
Хлібо-булочні та борошняні кондитерські вироби, печиво, торти, та інші вироби, сухі:
A. Вироби, що містять жирові речовини на поверхні
Х/3
B. Інші
Х
02.06
Хлібо-булочні та борошняні кондитерські вироби, торти, тісто та інші вироби, свіжі:
A. Вироби, що містять жирові речовини на поверхні
Х/3
B. Інші
Х
03
Шоколад, цукор та вироби з них
Кондитерські вироби
03.01
Шоколад, покриті шоколадом продукти, замінники шоколаду та продукти, покриті замінниками шоколаду
Х/3
03.02
Кондитерські вироби:
A. У твердій формі:
I. Вироби, що містять жирові речовини на поверхні
Х/3
II. Інші
Х
B. У формі пасти
I. Вироби, що містять жирові речовини на поверхні
Х/2
II. Вологі
Х
03.03
Цукор і цукрові продукти
A. У твердій формі: кристалічні або порошкоподібні
Х
B. Патока, цукрові сиропи, мед і под.
Х
04
Фрукти, овочі та продукти з них
04.01
Фрукти, свіжі або охолоджені
A. Неочищені та нерозрізані
Х/10
B. Очищені та/або розрізані
Х
Х (*)
04.02
Оброблені фрукти
A. Сушені або зневоднені фрукти, цілі, нарізані, у вигляді борошна або порошку
Х
B. Фрукти у формі пюре, консервів, паст або у власному соку або в цукровому сиропі (джеми, компоти та подібні продукти)
Х (*)
Х
C. Фрукти, консервовані в рідкому середовищі:
I. У масляному середовищі
Х
II. У спиртовому середовищі
Х
04.03
Горіхи (арахіс, каштани, мигдаль, фундук, волоські, кедрові горіхи та інші):
A. Лущені, сушені, у вигляді пластівців або мелені
Х
B. Лущені та обсмажені
Х
C. У формі пасти або крему
Х
Х
04.04
Овочі свіжі або охолоджені:
A. Неочищені та нерозрізані
Х/10
B. Очищені та/або розрізані
Х
Х (*)
Оброблені овочі:
A. Сушені або зневоднені овочі цілі, нарізані або у вигляді борошна або порошку.
Х
B. Овочі у вигляді пюре, паст, консервовані, або у власному соку (включаючи мариновані і в розсолі).
Х (*)
Х
C. Консервовані овочі:
I. У масляному середовищі
Х
Х
II. У спиртовому середовищі
Х
05
Жири та олії
05.01
Тваринні та рослинні жири та олії, як у натуральному, так і в обробленому вигляді (включаючи какао-масло, сало, повторно затверділе вершкове масло)
Х
05.02
Маргарин, масло та інші жири та олії, виготовлені з водних емульсій в олії
Х/2
06
Продукти тваринного походження та яйця
06.01
Риба:
A. Свіжа, охолоджена, оброблена, солона або копчена, включаючи ікру риб
Х
Х/3 (**)
B. Консервована риба:
I. В масляному середовищі
Х
Х
II. У водному середовищі
Х (*)
Х
06.02
Ракоподібні та молюски (у тому числі устриці, мідії, равлики)
A. Свіжі у мушлі/панцирі
B. З видаленими мушлями/панцирами, оброблені, консервовані або зварені із мушлями/панцирами
I. В масляному середовищі
Х
Х
II. У водному середовищі
Х (*)
Х
06.03
М'ясо всіх видів тварин
(у тому числі птиці та дичини):
A. Свіже, охолоджене, солоне, копчене
Х
Х/4 (**)
B. Оброблені м'ясні продукти (такі як шинка, салямі, бекон, ковбаси та ін.) або у вигляді пасти, паштетів
Х
Х/4 (**)
C. Мариновані м'ясні продукти в масляному середовищі
Х
Х
06.04
Консервоване м'ясо:
A. У жировому або масляному середовищі
Х
Х/3
B. У водному середовищі
Х (*)
Х
06.05
Цілі яйця, яєчний жовток, яєчний білок
A. У вигляді порошку, сушені, або заморожені
Х
B. У рідкому вигляді і термічно оброблені
Х
07
Молочні продукти
07.01
Молоко
A. Молоко та напої на основі молока, цільні, частково висушені, знежирені або частково знежирені
Х
B. Сухе молоко, включаючи дитячі суміші (на основі сухого цільного молока)
Х
07.02
Кисломолочні продукти, такі як йогурт, маслянка (пахта) та подібні продукти
Х (*)
Х
07.03
Вершки і сметана
Х (*)
Х
07.04
Сири:
A. Неподрібнений сир із неїстівною кіркою
Х
B. Незрілий м'який сир (наприклад кварк, рікота, крем-сир, фромаж фре, кисломолочний сир та подібні сири)
Х (*)
Х
C. Нарізаний зрілий м'який, напівтвердий або твердий сир, або неподрібнений сир з їстівною кіркою (наприклад гауда, чеддер, грюйєр, пармезан, стилтон, тальєджо, бофор, томіно, брі, камамбер та подібні сири)
Х/3
D. Плавлений сир (наприклад у вигляді скибок, паст або порційних шматочків)
Х/3
E. Розсільні або свіжі сири у рідкому середовищі (наприклад фета або моцарела)
I. У масляному середовищі
Х
II. У водному середовищі
Х (*)
Х
08
Інші продукти
08.01
Оцет
Х
08.02
Смажені або запечені харчові продукти
A. Картопля фрі, оладки тощо
Х
Х/5
B. Тваринного походження
Х
Х/4
08.03
Продукти для приготування для супів, бульйонів, соусів, у рідкій, твердій або порошкоподібній формі (екстракти, концентрати); гомогенізовані складні харчові продукти, готові страви, включаючи дріжджі та розпушувачі тіста
A. В порошкоподібній формі або висушені
I. Жирного типу
Х/5
II. Інші
Х
B. Будь-яка інша форма, ніж порошкоподібна або сушена:
I. Жирного типу
Х
Х (*)
Х/3
II. Інші
Х (*)
Х
08.04
Соуси:
A. Соуси з водною основою
Х (*)
Х
B. Жирного типу (наприклад майонез, соуси з майонезу, салатні креми та інші емульсії олія/вода, включаючи соуси на кокосового молока)
Х
Х (*)
Х
08.05
Гірчиця (крім порошкоподібної гірчиці під номером 08.14)
Х
Х (*)
Х/3 (**)
08.06
Бутерброди, піца, тости та подібні вироби, що містять будь-які харчові продукти
A. З жировими речовинами на поверхні
Х
Х/5
B. Інші
Х
08.07
Морозиво
Х
08.08
Сушені продукти:
A. З жировими речовинами на поверхні
Х/5
B. Інші
Х
08.09
Заморожені або швидкозаморожені продукти
Х
08.10
Концентровані екстракти з вмістом спирту 6 об % або більше.
Х (*)
Х
08.11
Какао:
A. Какао-порошок, включаючи із зниженою жирністю і обезжирений
Х
B. Какао-паста
Х/3
08.12
Кава, смажена або не смажена, без кофеїну або розчинна, замінники кави гранульовані або порошкоподібні
Х
08.13
Ароматичні трави та інші трави, такі як ромашка, мальва, м'ята, чай, липовий цвіт та інші
Х
08.14
Спеції та приправи в натуральному вигляді, такі як кориця, гвоздика, порошкоподібна гірчиця, перець, ваніль, шафран, сіль та інші
Х
08.15
Спеції і приправи в олійному середовищі, такі як песто, паста каррі
Х
7. Модельні середовища, які використовуються для дослідження (випробування) рівнів загальної міграції складових елементів матеріалів і предметів з пластику, призначених для контакту з харчовими продуктами, наведено в Таблиці 2.
Таблиця 2
Модельні середовища для дослідження (випробування) рівня загальної міграції складових елементів матеріалів і предметів з пластику, призначених для контакту з харчовими продуктами
№ з/п
Харчові продукти
Модельні середовища
1
Усі харчові продукти
1. Дистильована вода або вода еквівалентної якості або модельне середовище A; 2. модельні середовища B, D2
2
Усі харчові продукті, крім кислих
1. Дистильована вода або вода еквівалентної якості або модельне середовище A; 2. модельне середовище D2
3
Усі харчові продукти, що містять воду, спирт, а також молочні продукти з pH і 4,5
Модельне середовище D1
4
Усі харчові продукти, що містять воду, спирт, а також молочні продукти з pH < 4,5
Модельні середовища D1, B
5
Усі харчові продукти, що містять воду, спирт, з вмістом етилового спирту до 20 %
Модельне середовище C
6
Усі харчові продукти, що містять воду, кислі харчові продукти та продукти з вмістом етилового спирту до 20 %
Модельні середовища C, B
