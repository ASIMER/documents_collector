---
source: "rada"
dokid: 550372
nreg: "z1626-25"
title: "Зміни до Регламенту роботи центрального засвідчувального органу, затвердженого наказом Міністерства цифрової трансформації України від 28 лютого 2024 року № 33, зареєстрованого в Міністерстві юстиції України 15 березня 2024 року за № 393/41738"
doc_date: 2025-10-20
revision_date: 2025-12-05
status: 5
types: [9]
org: 1281
---
ЗАТВЕРДЖЕНО
Наказ Міністерства
цифрової трансформації України
20 жовтня 2025 року № 173
Зареєстровано в Міністерстві
юстиції України
06 листопада 2025 року
за № 1626/45032
Зміни
до Регламенту роботи центрального засвідчувального органу, затвердженого наказом Міністерства цифрової трансформації України від 28 лютого 2024 року № 33, зареєстрованого в Міністерстві юстиції України 15 березня 2024 року за № 393/41738
{Зміни із змінами, внесеними згідно з Наказом Міністерства цифрової трансформації
№ 189 від 13.11.2025}
1. Розділ І доповнити новими пунктами такого змісту:
{Абзац перший пункту 1 в редакції Наказу Міністерства цифрової трансформації № 189 від 13.11.2025}
«13. Адміністратор ІКС ЦЗО надає кваліфіковані електронні довірчі послуги відповідно до частини третьої статті 16 Закону.
{Абзац другий пункту 1 із змінами, внесеними згідно з Наказом Міністерства цифрової трансформації № 189 від 13.11.2025}
Надання послуги з постачання передачі сигналів точного часу, синхронізованого з Державним еталоном одиниць часу і частоти здійснюється кваліфікованим надавачам електронних довірчих послуг відповідно до порядків синхронізації часу із Всесвітнім координованим часом (UTC) з використанням національної шкали часу UTC (UA) надавача, погоджених з Мінцифри.
14. Адміністратор ІКС ЦЗО розміщує на офіційному вебсайті ЦЗО технічні специфікації політики сертифіката та положення сертифікаційних практик, які містять, зокрема: обов'язки щодо публікації та зберігання сертифікатів, що формуються ІКС ЦЗО; порядок ідентифікації та автентифікації надавачів; вимоги до життєвого циклу сертифікатів, що формуються ІКС ЦЗО; опис функціонування об'єкта ІКС ЦЗО, управління та операційний контроль процесів та регламентних процедур діяльності ІКС ЦЗО; технічні заходи безпеки, що застосовуються в діяльності ІКС ЦЗО; профілі сертифікатів, списків відкликаних сертифікатів та протоколу визначення статусу сертифіката; аудит відповідності та інші оцінки щодо діяльності ІКС ЦЗО; інші питання, структура яких відповідає ДСТУ ETSI EN 319 401:2022 (ETSI EN 319 401 V2.3.1 (2021-05), IDT) «Електронні підписи та інфраструктури (ESI). Загальні вимоги щодо політики для надавачів довірчих послуг», затвердженого наказом державного підприємства «Український науково-дослідний і навчальний центр проблем стандартизації, сертифікації та якості» від 08 вересня 2022 року № 185, ДСТУ ETSI EN 319 411-1:2022 (ETSI EN 319 411-1 V1.3.1 (2021-05), IDT «Електронні підписи та інфраструктури (ESI). Вимоги щодо політики та безпеки для надавачів довірчих послуг, які видають сертифікати. Частина 1. Загальні вимоги», затвердженого наказом державного підприємства «Український науково-дослідний і навчальний центр проблем стандартизації, сертифікації та якості» від 08 вересня 2022 року № 185.».
{Абзац четвертий пункту 1 із змінами, внесеними згідно з Наказом Міністерства цифрової трансформації № 189 від 13.11.2025}
2. Розділ VI доповнити новим пунктом такого змісту:
{Абзац перший пункту 2 із змінами, внесеними згідно з Наказом Міністерства цифрової трансформації № 189 від 13.11.2025}
«8. Для включення відомостей до файлу Довірчого списку, визначеного в абзаці п'ятому пункту 3 вимог до Довірчого списку, затверджених постановою Кабінету Міністрів України від 11 серпня 2023 року № 844, надавач подає копію документа про відповідність за результатами проведення процедур оцінки відповідності кваліфікованих надавачів електронних довірчих послуг, яка здійснюється органом з оцінки відповідності відповідно до статті 32 Закону.».
{Абзац другий пункту 2 із змінами, внесеними згідно з Наказом Міністерства цифрової трансформації № 189 від 13.11.2025}
3. Внести зміни до додатків 2, 3, 12, 13 до цього Регламенту, виклавши їх в новій редакції, що додається.
{Пункт 3 із змінами, внесеними згідно з Наказом Міністерства цифрової трансформації № 189 від 13.11.2025}
Директор директорату
розвитку електронної ідентифікації,
довірчих послуг та захисту
персональних даних
Ірина ШОСТАК
Додаток 2
до Регламенту роботи
центрального засвідчувального органу
(пункт 2 глави 1 розділу V)
Заява
про надання кваліфікованої електронної довірчої послуги формування, перевірки та підтвердження чинності кваліфікованого сертифіката електронного підпису чи печатки кваліфікованому надавачу — юридичній особі
{Додаток 2 із змінами, внесеними згідно з Наказом Міністерства цифрової трансформації № 189 від 13.11.2025}
Додаток 3
до Регламенту роботи
центрального засвідчувального органу
(пункт 2 глави 1 розділу V)
Заява
про надання кваліфікованої електронної довірчої послуги формування, перевірки та підтвердження чинності кваліфікованого сертифіката електронного підпису чи печатки кваліфікованому надавачу електронних довірчих послуг — фізичній особі — підприємцю
{Додаток 3 із змінами, внесеними згідно з Наказом Міністерства цифрової трансформації № 189 від 13.11.2025}
Додаток 12
до Регламенту роботи
центрального засвідчувального органу
(пункт 7 розділу VI)
Заява
про внесення змін до Довірчого списку у зв'язку зі зміною відомостей
{Додаток 12 із змінами, внесеними згідно з Наказом Міністерства цифрової трансформації № 189 від 13.11.2025}
Додаток 13
до Регламенту роботи
центрального засвідчувального органу
(пункт 7 розділу VI)
Заява
про внесення змін до Довірчого списку щодо внесення нової кваліфікованої електронної довірчої послуги
{Додаток 13 із змінами, внесеними згідно з Наказом Міністерства цифрової трансформації № 189 від 13.11.2025}
