---
source: "rada"
dokid: 480580
nreg: "v2118874-18"
title: "Про затвердження Тимчасового порядку визначення обсягів купівлі електричної енергії на ринку електричної енергії електропостачальниками та операторами систем розподілу на перехідний період"
doc_date: 2018-12-28
revision_date: 2026-01-01
status: 5
types: [2, 25]
org: 1219
---
НАЦІОНАЛЬНА КОМІСІЯ, ЩО ЗДІЙСНЮЄ ДЕРЖАВНЕ РЕГУЛЮВАННЯ У СФЕРАХ ЕНЕРГЕТИКИ ТА КОМУНАЛЬНИХ ПОСЛУГ
ПОСТАНОВА
28.12.2018 № 2118
Про затвердження Тимчасового порядку визначення обсягів купівлі електричної енергії на ринку електричної енергії електропостачальниками та операторами систем розподілу на перехідний період
{Назва в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
{Із змінами, внесеними згідно з Постановами Національної комісії,
що здійснює державне регулювання у сферах
енергетики та комунальних послуг
№ 191 від 12.02.2019
№ 1031 від 11.06.2019
№ 2079 від 10.12.2024
№ 776 від 27.05.2025
№ 1104 від 22.07.2025
№ 2242 від 30.12.2025}
Відповідно до законів України «Про Національну комісію, що здійснює державне регулювання у сферах енергетики та комунальних послуг» та «Про ринок електричної енергії» Національна комісія, що здійснює державне регулювання у сферах енергетики та комунальних послуг, ПОСТАНОВЛЯЄ:
1. Затвердити Тимчасовий порядок визначення обсягів купівлі електричної енергії на ринку електричної енергії електропостачальниками та операторами систем розподілу на перехідний період, що додається.
{Пункт 1 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
2. Ця постанова набирає чинності з дня, наступного за днем її опублікування в офіційному друкованому виданні - газеті «Урядовий кур'єр».
Голова НКРЕКП
О. Кривенко
ЗАТВЕРДЖЕНО
Постанова Національної
комісії, що здійснює
державне регулювання
у сферах енергетики
та комунальних послуг
28.12.2018 № 2118
ТИМЧАСОВИЙ ПОРЯДОК
визначення обсягів купівлі електричної енергії на ринку електричної енергії електропостачальниками та операторами систем розподілу на перехідний період
{Назва в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
{У тексті абревіатури та знак «ОСР/НЕК» замінити словами у відповідних відмінках «оператор системи» згідно з Постановою Національної комісії, що здійснює державне регулювання у сферах енергетики та комунальних послуг № 776 від 27.05.2025}
1. Загальні положення
1.1. Цей Порядок встановлює процедуру визначення погодинних, добових та місячних обсягів купівлі електричної енергії на оптовому ринку електричної енергії на перехідний період до дати початку дії нового ринку електричної енергії операторами систем розподілу (далі - ОСР) для компенсації технологічних витрат електричної енергії на її розподіл електричними мережами, а також електропостачальниками електричної енергії для потреб споживачів та/або на власні потреби. Після початку дії нового ринку електричної енергії та до початку процесу інформаційного обміну між учасниками ринку через центральну інформаційно-комунікаційну платформу адміністратора комерційного обліку (Датахаб) відповідно до цього Порядку здійснюється:
прогнозування обсягів закупівлі електричної енергії на наступний розрахунковий місяць;
прогнозування обсягів на розрахункову добу;
розрахунок обсягу купівлі електричної енергії ОСР для компенсації ТВЕ та формування фізичного балансу електричної енергії за кожну добу розрахункового місяця за місцем провадження господарської діяльності з розподілу/передачі електричної енергії оператором системи;
визначення розрахункових погодинних обсягів споживання електричної енергії споживачами для площадок вимірювань групи "б";
визначення фактичних обсягів купівлі електричної енергії електропостачальниками та ОСР за розрахунковий місяць у наступному розрахунковому місяці;
порядок віднесення обсягів купівлі електричної енергії на постачальника "останньої надії".
{Абзац восьмий пункту 1.1 глави 1 виключено на підставі Постанови Національної комісії, що здійснює державне регулювання у сферах енергетики та комунальних послуг № 2079 від 10.12.2024}
{Пункт 1.1 глави 1 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
1.2. У цьому Порядку терміни та скорочення вживаються в таких значеннях:
графік електропостачальника - сформований оператором системи добовий погодинний графік сумарного споживання електричної енергії споживачами електропостачальника за місцем провадження господарської діяльності з розподілу/передачі електричної енергії оператором системи відповідно;
графік загального споживання - сформований оператором системи добовий погодинний графік сумарного споживання електричної енергії споживачами всіх електропостачальників за місцем провадження господарської діяльності з розподілу/передачі електричної енергії оператором системи відповідно;
графік надходження електричної енергії (споживання електричної енергії «брутто») - сформований ОСР добовий погодинний графік надходження електричної енергії (споживання електричної енергії «брутто») до електричних мереж за місцем провадження господарської діяльності з розподілу електричної енергії відповідного ОСР;
графік ТВЕ - сформований ОСР добовий погодинний графік, який визначає погодинні обсяги купівлі електричної енергії для компенсації технологічних витрат електричної енергії на її розподіл електричними мережами ОСР;
залишковий графік - сформований оператором системи добовий погодинний графік, який використовується для розрахунку графіка споживання електричної енергії площадок вимірювання групи «б»;
площадка вимірювання групи «а» - площадка вимірювання споживача, визначена оператором системи відповідно до вимог кодексу комерційного обліку електричної енергії;
{Абзац сьомий пункту 1.2 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2079 від 10.12.2024}
площадки вимірювання групи «б» - усі площадки вимірювання, які не визначені як площадки вимірювання групи «а»;
АСКОЕ - автоматизована система комерційного обліку електричної енергії;
Д-1 - доба, що передує розрахунковій добі;
Д - розрахункова доба - доба, у якій здійснюється купівля-продаж електричної енергії;
Д+1 - доба, що є наступною за розрахунковою добою;
ДПЕ - ДП «Енергоринок»;
ЛУЗОД - локальне устаткування збору та обробки даних;
М-2 - місяць, що передує М-1;
{Пункт 1.2 глави 1 доповнено новим абзацом п'ятнадцятим згідно з Постановою Національної комісії, що здійснює державне регулювання у сферах енергетики та комунальних послуг № 1031 від 11.06.2019}
M-1 - місяць, що передує розрахунковому місяцю;
M - розрахунковий місяць - календарний місяць, у якому здійснюється купівля-продаж електричної енергії;
M+1 - місяць, що є наступним за розрахунковим місяцем;
НЕК - ДП «НЕК «Укренерго»;
ОРЕ - Оптовий ринок електричної енергії України;
ТВЕ - технологічні витрати електричної енергії в електричних мережах за місцем провадження господарської діяльності з розподілу/передачі електричної енергії оператором системи.
Інші терміни вживаються у значеннях, наведених у Законі України «Про ринок електричної енергії», Правилах роздрібного ринку електричної енергії, затверджених постановою Національної комісії, що здійснює державне регулювання у сферах енергетики та комунальних послуг, від 14 березня 2018 року № 312 (далі - Правила роздрібного ринку електричної енергії), та Кодексі комерційного обліку електричної енергії, затвердженому постановою Національної комісії, що здійснює державне регулювання у сферах енергетики та комунальних послуг, від 14 березня 2018 року № 311 (далі - Кодекс комерційного обліку електричної енергії).
{Абзац двадцять другий пункту 1.2 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1031 від 11.06.2019}
1.3. Цей Порядок передбачає формування щодобово прогнозних та фактичних погодинних даних обсягів закупівлі електричної енергії електропостачальниками та ОСР.
1.4. Остаточний розрахунок обсягів купованої ОСР протягом М електричної енергії здійснюється відповідно до фактичного балансу електричної енергії, сформованого ОСР по завершенню М на підставі фактичних звітних даних комерційного обліку.
1.5. Остаточний розрахунок обсягів купованої електропостачальниками протягом М електричної енергії здійснюється оператором системи по завершенню М на підставі фактичних звітних даних комерційного обліку.
1.6. Електропостачальники закуповують електричну енергію в ОРЕ без урахування ТВЕ за місцем провадження господарської діяльності оператора системи.
1.7. Обсяг купівлі-продажу електричної енергії електропостачальником на межі балансової належності електричних мереж споживача визначається виходячи з обсягу сальдованого споживання електричної енергії таким споживачем.
1.8. Відповідальність за достовірність формування та розрахунку даних, визначених згідно з цим Порядком, покладається на оператора системи відповідно.
1.9. Відповідальність за достовірність фактичних даних покладається на НЕК, ОСР, виробників, електропостачальників, споживачів або ППКО, які сформували ці дані (за належністю даних).
1.10. Електропостачальники мають право здійснювати постійний контроль за правильністю формування розрахункових даних щодо їх споживачів. Оператори системи зобов'язані надавати електропостачальнику розрахункові погодинні дані щодо його споживачів. Ці дані мають відповідати даним, що надаються оператором системи до ДПЕ.
1.11. ДПЕ на підставі даних, отриманих від ОСР та НЕК, здійснює періодичний контроль за правильністю складання графіка електропостачальника та відповідністю отриманих за місяць фактичних даних розрахункам, проведеним ОСР згідно з цим Порядком.
1.12. Погодинні графіки електричного навантаження для кожної з площадок вимірювання групи «а», оперативні дані з яких більш ніж за 10 діб місяця М по одній або кількох точках комерційного обліку були заміщені або за наростаючим підсумком не відповідали фактичним даним чи вимогам Кодексу комерційного обліку щодо гарантованого погодинного зчитування, щодобового формування та передачі даних до АКО, для розрахункових періодів до 31 грудня 2025 року включно (крім випадків, визначених цим пунктом) формуються для відповідної доби Д місяця М наступним чином:
{Абзац перший пункту 1.12 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
1) протягом розрахункового місяця М – з використанням нормованого на одиницю погодинного добового графіка надходження електричної енергії (споживання «брутто») до електричних мереж ОСР за відповідну добу Д та середньодобового обсягу споживання відповідної площадки вимірювання, визначеного на основі сертифікованих обсягів споживання у місяцях М-2 та М-1 (після їх формування, але не пізніше 12 числа місяця М), з подальшим обов'язковим коригуванням до 00:00 13 числа місяця М графіків, розрахованих із застосуванням даних за М-2;
2) після завершення розрахункового місяця М – з використанням нормованого на одиницю погодинного місячного графіка надходження електричної енергії (споживання «брутто») до електричних мереж ОСР та обсягу споживання відповідної площадки за місяць М.
Передбачений цим пунктом порядок формування погодинних графіків електричного навантаження застосовується до 31 грудня 2026 року включно:
{Підпункт 2 пункту 1.12 глави 1 доповнено новим абзацом згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
для площадок вимірювання групи «а» підприємств, установ та організацій, які включені до Єдиного реєстру розпорядників та одержувачів бюджетних коштів (далі – Реєстр), з 01 січня 2026 року за умови наявності інформації про них у відкритій частині Реєстру;
{Підпункт 2 пункту 1.12 глави 1 доповнено новим абзацом згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
для підприємств, установ та організацій, інформація про які у Реєстрі відсутня або доступ до такої інформації обмежений, з 1-го числа місяця, у якому такі підприємства, установи та організації надали до оператора системи документальне підтвердження одержання бюджетних коштів від зареєстрованих у Реєстрі розпорядників цих коштів.
{Підпункт 2 пункту 1.12 глави 1 доповнено новим абзацом згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
{Главу 1 доповнено новим пунктом згідно з Постановою Національної комісії, що здійснює державне регулювання у сферах енергетики та комунальних послуг № 2079 від 10.12.2024; в редакції Постанови Національної комісії, що здійснює державне регулювання у сферах енергетики та комунальних послуг № 1104 від 22.07.2025}
1.13. Починаючи з 01 січня 2026 року, погодинні графіки електричного навантаження (Еa.i.Д) для зазначених в абзаці першому пункту 1.12 площадок вимірювання формуються для відповідної доби Д місяця М таким чином (крім випадків, визначених цією главою):
1) протягом розрахункового місяця – з використанням середньодобового обсягу споживання електричної енергії (Еспож.а.Д) відповідної площадки вимірювання, визначеного на основі фактичних даних за М-2 та М-1 (з коригуванням графіків за оновленими даними до 00:00 13 числа місяця М) та погодинних стимулюючих коефіцієнтів (kстимi), згідно з формулою:
де
-
погодинний стимулюючий коефіцієнт, який визначається у відносних одиницях з точністю до чотирьох цифр після коми за формулою
і
-
година, для якої здійснюється розрахунок;
-
середнє арифметичне значення погодинних цін на РДН у відповідній годині і торгової зони z за попередній календарний рік (з урахуванням переходу на літній/зимовий час), грн/МВт·год.
Округлення значень (kстимi) до чотирьох цифр після коми має здійснюватися таким чином, щоб сума цих значень з першої до 24 години дорівнювала одиниці.
Стимулюючі коефіцієнти (kстимi) розраховуються оператором ринку за даними завершеного календарного року, що є попереднім до року, для якого здійснюється розрахунок, для кожної години доби (з урахуванням 23- та 25-годинних днів переходу на літній/зимовий час) та оприлюднюються щорічно на його власному вебсайті не пізніше 01 січня календарного року, для якого здійснюється розрахунок, у вигляді часового ряду, що містить 25 значень;
2) після завершення розрахункового місяця – з використанням фактичного обсягу споживання (Еспож.а.М_факт) відповідної площадки вимірювання за місяць М, а також добового коефіцієнта надходження електричної енергії (споживання «брутто») до електричних мереж ОСР (kнадх.Д) за відповідну добу Д місяця М та погодинних стимулюючих коефіцієнтів (kстимi), за формулою:
де
-
добовий коефіцієнт фактичного надходження електричної енергії (споживання «брутто») до електричних мереж ОСР за відповідну добу Д місяця М;
-
фактичний обсяг надходження електричної енергії (споживання «брутто») до електричних мереж ОСР за відповідну добу Д місяця М;
-
фактичний обсяг надходження електричної енергії (споживання «брутто») до електричних мереж ОСР за місяць М.
Починаючи з 01 січня 2027 року, включно, передбачений цим пунктом порядок формування погодинних графіків електричного навантаження застосовується для площадок вимірювання групи «а» підприємств, установ та організацій, визначених в абзацах п'ятому та шостому пункту 1.12 цієї глави.
Електропостачальники при укладенні договорів про постачання електричної енергії мають письмово інформувати споживачів стосовно застосування погодинних стимулюючих коефіцієнтів з метою переходу на комерційний облік електричної енергії з використанням інтелектуальних лічильників.»;
{Главу 1 доповнено новим пунктом згідно з Постановою Національної комісії, що здійснює державне регулювання у сферах енергетики та комунальних послуг № 1104 від 22.07.2025; редакції Постанови Національної комісії, що здійснює державне регулювання у сферах енергетики та комунальних послуг № 2242 від 30.12.2025}
1.14. Для площадок комерційного обліку групи «а», обладнаних інтелектуальними лічильниками на всій комерційній межі з наявними функціями інтервального обліку та дистанційного зчитування даних комерційного обліку електричної енергії, допускається невідповідність даних не більше ніж ± 5 % між оперативними значеннями даних наростаючим підсумком та відповідними фактичними значеннями даних по кожній площадці вимірювання групи «а» споживача, отриманими на кінець кожного розрахункового місяця та/або на момент кожного зчитування фактичних даних з лічильників за цей період. Будь-які відхилення даних комерційного обліку з таких площадок більше ніж ± 5 % мають оформлятися відповідним актом. За запитом такий акт надається заінтересованим сторонам.
{Главу 1 доповнено новим пунктом згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
1.15. Для площадок вимірювання групи «а» основних споживачів, на комерційній межі яких з оператором системи основний споживач та/або ОСР (як ВТКО) забезпечили ТКО засобами погодинного комерційного обліку з дистанційним зчитуванням та передачею даних відповідно до вимог Кодексу, а також до яких приєднані площадки вимірювання групи «б» або групи «а» субспоживачів, не обладнані або частково обладнані інтелектуальними лічильниками з наявними функціями інтервального обліку та дистанційного зчитування даних комерційного обліку, погодинні графіки електричного навантаження за відповідну добу Д місяця М формуються таким чином:
1) протягом розрахункового місяця М – із застосуванням коефіцієнтів нормованого на одиницю погодинного добового графіка сальдованого надходження електричної енергії (споживання брутто) до технологічних електричних мереж основного споживача за відповідну добу Д, визначеного з використанням даних з наявних інтелектуальних лічильників на комерційній межі такої площадки та середньодобового обсягу споживання відповідної площадки вимірювання основного споживача, визначеного на основі сертифікованих обсягів споживання у місяцях М-2 та М-1 (після їх формування, але не пізніше 12 числа місяця М), з подальшим обов'язковим коригуванням до 00:00 13 числа місяця М графіків, розрахованих із застосуванням даних за М-2;
2) після завершення розрахункового місяця М – із застосуванням нормованого на одиницю погодинного місячного графіка сальдованого надходження електричної енергії до технологічних електричних мереж основного споживача, визначеного з використанням даних з наявних інтелектуальних лічильників на комерційній межі такої площадки, та фактичного обсягу споживання відповідної площадки основного споживача за місяць М.
Погодинні графіки електричного навантаження площадок вимірювання субспоживачів формуються відповідно до цього Порядку залежно від групи таких площадок.
{Главу 1 доповнено новим пунктом згідно з Постановою Національної комісії, що здійснює державне регулювання у сферах енергетики та комунальних послуг № 2242 від 30.12.2025}
2. Прогнозування обсягів закупівлі електричної енергії на наступний розрахунковий місяць
2.1. Електропостачальник зобов'язаний до 16-00 24 числа М-1 надати оператору системи повідомлення про заявлений на М обсяг купівлі електричної енергії для споживачів, що розташовані на території провадження господарської діяльності з розподілу/передачі оператора системи. Повідомлення надається в електронному вигляді з накладенням електронного цифрового підпису керівника (уповноваженої особи) електропостачальника за формою, визначеною відповідним договором купівлі-продажу електричної енергії між електропостачальником та ДПЕ.
2.2. Електропостачальник зобов'язаний до 16-00 25 числа М-1 надати ДПЕ повідомлення про заявлений на М обсяг купівлі електричної енергії для споживачів. Повідомлення надається в електронному вигляді з накладенням електронного цифрового підпису керівника (уповноваженої особи) електропостачальника за формою та у порядку, визначеними відповідним договором купівлі-продажу електричної енергії між електропостачальником та ДПЕ.
2.3. ОСР зобов'язаний до 16-00 25 числа М-1 надати ДПЕ повідомлення про заявлений на М обсяг купівлі електричної енергії для компенсації ТВЕ на її розподіл за формою та у порядку, визначеними відповідним договором купівлі-продажу електричної енергії між ОСР та ДПЕ.
2.4. У разі коригування електропостачальником повідомлення про заявлений обсяг купівлі електричної енергії у М електропостачальник надає ДПЕ та оператору системи скориговане повідомлення в електронному вигляді з накладенням електронного цифрового підпису у терміни, визначені відповідними договорами купівлі-продажу електричної енергії з ДПЕ.
{Гглава 2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 191 від 12.02.2019}
2.5. Оператор системи зобов'язаний надавати постачальнику "останньої надії" середньомісячні за останні 12 місяців (за наявності відповідних даних) обсяги споживання споживачів, які переходять до постачальника "останньої надії".
Постачальник "останньої надії" зобов'язаний у повідомленні про заявлений на М обсяг купівлі електричної енергії зазначити обсяги, що відповідають наданим оператору системи сумарним середньомісячним за останні 12 місяців обсягам споживання електричної енергії споживачами постачальника "останньої надії".
Оператор системи повідомляє ПОН про перелік споживачів, які переходять до постачальника "останньої надії" із зазначенням середньомісячних за останні 12 місяців обсягів споживання електричної енергії не пізніше дати такого переходу.
{Главу 2 доповнено новим пунктом 2.5 згідно з Постановою Національної комісії, що здійснює державне регулювання у сферах енергетики та комунальних послуг № 1031 від 11.06.2019}
3. Прогнозування обсягів на розрахункову добу
3.1. Прогнозування обсягів закупівлі електричної енергії ОСР та електропостачальниками на розрахункову добу здійснюється відповідно до Правил Оптового ринку електричної енергії України, погоджених постановою НКРЕ від 09 серпня 2012 року № 1028, та Інструкції про порядок здійснення розрахунків на Оптовому ринку електричної енергії України, погодженої постановою НКРЕ від 23 червня 2004 року № 634.
4. Розрахунок обсягу купівлі електричної енергії ОСР для компенсації ТВЕ та формування фізичного балансу електричної енергії за кожну добу розрахункового місяця за місцем провадження господарської діяльності з розподілу/передачі електричної енергії оператором системи
4.1. Кожної Д+1 ОСР формує погодинний фізичний баланс надходження електричної енергії (споживання електричної енергії «брутто») та відпуску електричної енергії споживачам за місцем провадження господарської діяльності ОСР, а також дані для щодобових розрахунків за куповану в ОРЕ та у виробників, що не продають електричну енергію в ОРЕ, електропостачальниками та ОСР електричну енергію за місцем провадження господарської діяльності з розподілу електричної енергії ОСР за Д, а саме:
добовий погодинний графік надходження електричної енергії (споживання електричної енергії «брутто»);
добовий графік ТВЕ ОСР;
добовий погодинний графік відпуску електричної енергії споживачам по всіх електропостачальниках;
добовий погодинний графік відпуску електричної енергії споживачам по всіх електропостачальниках з розбивкою по групі «а» та групі «б»;
добовий погодинний графік відпуску електричної енергії споживачам по кожному електропостачальнику;
добовий погодинний графік відпуску електричної енергії споживачам по кожному електропостачальнику з розбивкою по групі «а» та групі «б».
4.2. Кожної Д+1 НЕК формує дані для щодобових розрахунків за куповану електропостачальниками електричну енергію за місцем провадження господарської діяльності НЕК за Д, а саме:
сумарний добовий погодинний графік відпуску електричної енергії споживачам по кожному електропостачальнику;
добовий графік кожного електропостачальника з розбивкою по групі «а» та групі «б».
4.3. Добовий погодинний графік надходження електричної енергії (споживання електричної енергії «брутто») до електричних мереж за місцем провадження господарської діяльності з розподілу електричної енергії ОСР (EіОСР) розраховується за формулою
(1)
де
і
-
година, для якої здійснюється розрахунок;
-
обсяг прийому електричної енергії в мережі ОСР з мереж НЕК (включаючи обсяги електричної енергії, які надходять в електричні мережі субспоживачів, що приєднані до електричних мереж основних споживачів, які безпосередньо приєднані до електричних мереж НЕК або виробників), кВт·год;
-
обсяг віддачі електричної енергії в мережі НЕК з мереж ОСР, кВт·год;
-
обсяг прийому електричної енергії в мережі ОСР з мереж суміжних ОСР, кВт·год;
-
обсяг віддачі електричної енергії в мережі суміжних ОСР з мереж ОСР, кВт·год;
-
обсяг прийому електричної енергії в мережі ОСР від виробників електричної енергії, що здійснюють продаж електричної енергії в ОРЕ, кВт·год;
-
обсяг віддачі електричної енергії з мереж ОСР виробникам, що здійснюють продаж електричної енергії в ОРЕ, кВт·год.;
-
сумарне надходження електричної енергії в мережі ОСР з електростанцій виробників, які не продають електричну енергію в ОРЕ (інші локальні джерела) та приєднані до мереж ОСР;
-
сумарне (сальдоване) надходження електричної енергії в мережі ОСР від відновлюваних джерел енергії (ВДЕ) приватних домогосподарств;
-
сумарне надходження електричної енергії з електростанцій виробників, які не приєднані до мереж ОСР (виробники по прямій лінії).
4.4. Добовий погодинний графік сумарного (сальдованого) надходження електричної енергії в мережі ОСР від відновлюваних джерел енергії (ВДЕ) приватних домогосподарств/обсяг електроенергії, який закуповується електропостачальником при виконанні ним функцій постачальника універсальних послуг у власників ВДЕ приватних домогосподарств (), розраховується за формулою
де
i
-
година, для якої здійснюється розрахунок;
-
сумарний обсяг виробленої електричної енергії генеруючими установками приватних домогосподарств, кВт·год;
-
сумарний обсяг спожитої електричної енергії такими приватними домогосподарствами, кВт·год.
У разі якщо за підсумками місяця , дані обнуляються.
{Главу 4 доповнено новим пунктом 4.4 згідно з Постановою Національної комісії, що здійснює державне регулювання у сферах енергетики та комунальних послуг № 1031 від 11.06.2019}
4.5. Добовий погодинний графік ТВЕ ОСР (Еівитр) розраховується за формулою
(3)
де
і
-
година, для якої здійснюється розрахунок;
-
ТВЕ ОСР, кВт·год;
-
сальдоване надходження до мереж ОСР, кВт·год;
-
місячний коефіцієнт витрат у місяці М, який дорівнює фактичному коефіцієнту фактичних звітних ТВЕ у відповідному місяці попереднього року відповідно до звітної форми 1-Б ТВЕ, відносні одиниці;
-
добовий безрозмірний коефіцієнт коригування, який застосовується протягом Д та дозволяє враховувати неконтрольовані фактори (погода, зміна режимів споживання тощо). Величина коефіцієнта коригування визначається ОСР та має бути в діапазоні від 0,7 до 1,5.
4.6. Загальний добовий погодинний графік електропостачальника "р" за місцем провадження господарської діяльності оператором системи (Ер,іпост) визначається за формулою
де
Sа Еp,а,i спож
-
добовий погодинний графік споживання електричної енергії площадок вимірювання групи "а" всіх споживачів електропостачальника "р", кВт·год;
Sб Еp,б,i спож
-
добовий погодинний графік споживання електричної енергії площадок вимірювання групи "б" всіх споживачів електропостачальника "р", кВт·год.";
{Пункт 4.6 глави 4 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
4.7. Добовий погодинний графік споживання електричної енергії площадок вимірювання групи «а» для всіх споживачів електропостачальника формується оператором системи на підставі погодинних даних комерційного обліку електричної енергії, отриманих оператором системи з використанням власних АСКОЕ або від АСКОЕ електропостачальників, споживачів або ППКО (Операторів АСКОЕ).
4.8. Добовий погодинний графік споживання електричної енергії площадок вимірювання групи «б» для всіх споживачів електропостачальника формується оператором системи відповідно до глави 5 цього Порядку.
4.9. Добовий графік купівлі електричної енергії в ОРЕ електропостачальника «р» за місцем провадження господарської діяльності ОСР (НЕК) (Е р,іпостОСР) розраховується за формулою
(5)
де
-
сумарна купівля електричної енергії електропостачальником «р» у виробників, які не продають електричну енергію в ОРЕ.
При цьому має виконуватися умова:
Е р,іпостОСР і 0.
4.10. Добовий графік купівлі ТВЕ ОСР в ОРЕ (Е івитрОРЕ) розраховується за формулою
(6)
де
-
сумарна купівля ТВЕ ОСР у виробників, які не продають електричну енергію в ОРЕ.
При цьому має виконуватися умова:
Е івимпОСР і 0.
4.11. Кожної Д+1 ОСР надає до ДПЕ:
добовий погодинний графік надходження електричної енергії (споживання електричної енергії «брутто») до електричних мереж за місцем провадження господарської діяльності ОСР;
добовий погодинний графік ТВЕ;
загальний добовий погодинний графік кожного електропостачальника та окремо графіки з розбивкою по групі «а» та групі «б»;
сумарний графік по всіх електропостачальниках та окремо графіки з розбивкою по групі «а» та групі «б».
4.12. Кожної Д+1 НЕК надає ДПЕ:
загальний добовий погодинний графік кожного електропостачальника та окремо графіки з розбивкою по групі «а» та групі «б»;
сумарний погодинний графік по всіх електропостачальниках та окремо графіки з розбивкою по групі «а» та групі «б».
4.13. Кожної Д+1 до 17.00 ОСР та НЕК надають відповідним електропостачальникам, що здійснюють діяльність з постачання електричної енергії на території ліцензованої діяльності таких ОСР та НЕК:
добовий погодинний обсяг сальдованого надходження електричної енергії до електромереж ОСР та/або НЕК;
добовий погодинний обсяг купівлі електричної енергії для компенсації технологічних витрат електричної енергії на її розподіл/передачу електромережами окремо по кожному ОСР та/або НЕК;
добовий загальний погодинний обсяг купленої електричної енергії всіма електропостачальниками по точках обліку групи "а" споживачів, визначених згідно з цим порядком;
загальний заявлений (з урахуванням коригування) всіма електропостачальниками місячний обсяг електричної енергії по точках обліку групи "б" споживачів, визначених згідно з цим порядком;
добовий погодинний графік цього електропостачальника з розбивкою по групах "а" та "б" споживачів у форматі передачі даних макету 30900.
{Пункт 4.13 глави 4 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
4.14. Кожного 11, 21 числа М, а також 1 числа М+1 оператори системи надають електропостачальникам добові погодинні графіки (які щодобово відправлялися ними в ДПЕ) за відповідну декаду з розбивкою окремо по кожній площадці вимірювання групи "а" споживачів з урахуванням приведення до межі балансової належності (за можливості) та в цілому по всіх площадках вимірювання групи "б" споживачів.
{Пункт 4.14 глави 4 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
5. Визначення розрахункових погодинних обсягів споживання електричної енергії споживачами для площадок вимірювань групи «б» та ТВЕ ОСР
{Назва глави 5 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
5.1. Добовий погодинний графік для площадок вимірювань групи «б» споживачів розраховується відповідним оператором системи по кожному електропостачальнику на підставі залишкового графіка (Еіпост.залишк) та частки електропостачальника, визначеної із застосуванням обсягів фактичного споживання електричної енергії у М-2 та М-1 після їх формування, але не пізніше 12 числа М (з відповідним коригуванням до 00:00 13 числа М графіків, що були розраховані із застосуванням обсягів фактичного споживання електричної енергії у М-2) відповідних площадок вимірювань споживачів групи «б» електропостачальника.
Перелік площадок вимірювань споживачів групи «б» електропостачальника визначається оператором системи за централізованим Реєстром ТКО Датахаб у день формування агрегованих валідованих даних комерційного обліку за відповідний розрахунковий період.
{Пункт 5.1 глави 5 в редакції Постанов Національної комісії, що здійснює державне регулювання у сферах енергетики та комунальних послуг № 1031 від 11.06.2019, № 776 від 27.05.2025}
{Пункт 5.2 глави 5 виключено на підставі Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
5.2. Добовий погодинний графік площадок вимірювання групи "б" (Е р,б,і) усіх споживачів електропостачальника "р" визначається за формулою
де
-
сумарний обсяг електричної енергії за i-ту годину відповідно до залишкового графіка, розрахованого згідно з формулою 9, кВт·год;
-
прогнозована частка споживання електричної енергії площадок вимірювань групи "б" у М всіх споживачів електропостачальника "р", розрахована згідно з формулою 8, відносні одиниці.
{Пункт 5.2 глави 5 в редакції Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
5.3. Прогнозована частка споживання електричної енергії площадками вимірювань групи «б» усіх споживачів кожного електропостачальника на М розраховується відповідним оператором системи за формулою
(8)
де
-
фактичний обсяг споживання електричної енергії площадками вимірювань групи «б» усіх споживачів електропостачальника «р» у місяці T (М-2 або М-1 відповідно до пункту 5.1 цього Порядку), кВт·год;
-
фактичний обсяг споживання електричної енергії площадками вимірювань групи «б» усіх споживачів усіх електропостачальників у місяці T (М-2 або М-1 відповідно до пункту 5.1 цього Порядку), кВт·год.
Оператор системи розраховує частку споживання електричної енергії площадками вимірювань групи «б» за формулою 8 виходячи з переліку площадок вимірювань групи «б» по кожному електропостачальнику та фактичного обсягу споживання відповідних площадок вимірювань групи «б» у місяці T (М-2 або М-1 відповідно до пункту 5.1 цього Порядку).
{Пункт 5.3 глави 5 в редакції Постанов Національної комісії, що здійснює державне регулювання у сферах енергетики та комунальних послуг № 1031 від 11.06.2019, № 776 від 27.05.2025}
{Пункт 5.4 глави 5 виключено на підставі Постанови Національної комісії, що здійснює державне регулювання у сферах енергетики та комунальних послуг № 1031 від 11.06.2019}
5.4. Залишковий графік (Еіпост.залишк.) розраховується щодобово за формулою
(9)
де
і
-
година, для якої здійснюється розрахунок;
-
сальдоване надходження до мереж ОСР, кВт·год;
-
ТВЕ ОСР, кВт·год;
а
-
площадки вимірювань групи «а»;
р
-
електропостачальник;
-
загальний обсяг споживання електричної енергії площадок вимірювань групи «а» всіх споживачів усіх електропостачальників, кВт·год.
6. Визначення фактичних обсягів купівлі електричної енергії електропостачальниками та ОСР за розрахунковий місяць у наступному розрахунковому місяці
6.1. ОСР відповідно до ДЧОРЕ надають до НЕК фізичний баланс електричної енергії за місцем провадження господарської діяльності до 3 числа М+1.
6.2. До 8 числа М+1 оператори системи на підставі фактичних обсягів надходження електричної енергії (споживання електричної енергії «брутто») до електричних мереж та фактичного корисного відпуску електричної енергії по кожному споживачу за місцем провадження господарської діяльності з розподілу/передачі електричної енергії оператором системи формують:
фактичні (звітні) значення ТВЕ ОСР у М (формує ОСР);
фактичні (звітні) обсяги купівлі електричної енергії по кожному електропостачальнику у М, у т. ч. з розбивкою по групі «а» та групі «б»;
фактичний (звітний) корисний відпуск електричної енергії у М по кожному споживачу;
погодинні обсяги купівлі електричної енергії по кожному електропостачальнику у М.
6.3. Фактичні (звітні) обсяги надходження (споживання електричної енергії «брутто») до електричних мереж за місцем провадження господарської діяльності з розподілу електричної енергії ОСР за даними приладів обліку за М (ЕМОСР) розраховуються за формулою
(10)
де
-
фактичні (звітні) обсяги прийому електричної енергії в мережі ОСР з мереж НЕК за М (включаючи обсяги електричної енергії, які надходять в електричні мережі субспоживачів, що приєднані до електричних мереж основних споживачів, які безпосередньо приєднані до електричних мереж НЕК або виробників), кВт·год;
-
фактичні (звітні) обсяги віддачі електричної енергії в мережі НЕК з мереж ОСР за М, кВт·год;
-
фактичні (звітні) обсяги прийому електричної енергії в мережі ОСР з мереж суміжних ОСР за М, кВт·год;
-
фактичні (звітні) обсяги віддачі електричної енергії в мережі суміжних ОСР з мереж ОСР за М, кВт·год;
-
обсяг прийому електричної енергії в мережі ОСР від виробників електричної енергії, що здійснюють продаж електричної енергії в ОРЕ, за М, кВт·год;
-
обсяг віддачі електричної енергії в мережі ОСР від виробників електричної енергії, що здійснюють продаж електричної енергії в ОРЕ, за М, кВт·год;
-
фактичні (звітні) обсяги сумарного надходження електричної енергії в мережі ОСР з електростанцій виробників, які не продають електричну енергію в ОРЕ (інші локальні джерела) та приєднані до мереж ОСР;
-
фактичні (звітні) обсяги сумарного (сальдованого) надходження електричної енергії в мережі ОСР від відновлюваних джерел енергії (ВДЕ) приватних домогосподарств;
-
фактичні (звітні) обсяги сумарного надходження електричної енергії з електростанцій виробників, які не приєднані до мереж ОСР (виробники по прямій лінії).
6.4. Фактичні (звітні) обсяги купівлі електричної енергії електропостачальником «р» для площадок вимірювання групи «а» та «б» споживачів (субспоживачів) оператором системи за даними приладів обліку за М (Ер,Мпост) розраховуються за формулою
(11)
де
-
фактичні (звітні) обсяги споживання електричної енергії по всіх площадках вимірювання групи «а» споживачів (субспоживачів) оператором системи електропостачальника «р» за М, кВт·год;
-
фактичні (звітні) обсяги споживання електричної енергії по всіх площадках вимірювання групи «б» споживачів (субспоживачів) оператором системи електропостачальника «р» за М, кВт·год.
6.5. Фактичні (звітні) обсяги купівлі електричної енергії електропостачальником «р» для площадок вимірювання групи «а» та «б» споживачів (субспоживачів) ОСР (НЕК) в ОРЕ (Ер,МпостПРЕ) розраховуються за формулою
(12)
де
-
фактичні (звітні) обсяги купівлі електричної енергії електропостачальником «р» у виробників, що не продають електричну енергію в ОРЕ;
При цьому, має виконуватися умова:
Ер,МпостОРЕ і 0.
6.6. Фактичні обсяги купівлі ОСР ТВЕ на її розподіл електричними мережами ОСР (ЕМвитр) розраховуються за формулою
(13)
6.7. Фактичні обсяги купівлі ОСР в ОРЕ ТВЕ на її розподіл електричними мережами ОСР (ЕМвитрОРЕ) розраховуються за формулою
(14)
де
-
сумарна купівля ОСР ТВЕ за М у виробників, які не продають електричну енергію в ОРЕ.
При цьому має виконуватися умова:
ЕівитрОРЕ і 0.
6.8. До 16.00 7 числа місяця М+1 відповідні оператори системи надають електропостачальникам на узгодження фактичні (звітні) обсяги купівлі електричної енергії у місяці M, у тому числі з розбивкою по площадках вимірювання групи «а», у тому числі по групі «а» без АСКОЕ (у разі технічної можливості без запиту електропостачальника), та групи «б».
Фактичні (звітні) обсяги корисного відпуску електричної енергії для електропостачальника надаються відповідними операторами системи в електронному вигляді (файл Excel) з накладенням кваліфікованого електронного підпису керівника (або уповноваженого представника) оператора системи за єдиною формою, розробленою та оприлюдненою АКО.
{Пункт 6.8 глави 6 в редакції Постановами Національної комісії, що здійснює державне регулювання у сферах енергетики та комунальних послуг № 1031 від 11.06.2019, № 1104 від 22.07.2025}
6.9. До 16.00 8 числа М+1 оператори системи та електропостачальники узгоджують фактичні сумарні обсяги купівлі електричної енергії електропостачальником у М.
6.10. Електропостачальники до 17.00 8 числа М+1 надають ДПЕ фактичні (звітні) обсяги купівлі електричної енергії електропостачальником у М.
6.11. ОСР до 12.00 8 числа М+1 надають ДПЕ фактичні (звітні) обсяги купівлі ТВЕ на її розподіл електричними мережами ОСР.
6.12. Оператори системи до 12.00 8 числа М+1 надають ДПЕ фактичні (звітні) обсяги купівлі електричної енергії по кожному електропостачальнику за М.
6.13. Оператори системи до 10 числа М+1 надають відповідним електропостачальникам, що здійснюють діяльність з постачання електричної енергії на території ліцензованої діяльності таких операторів системи, такі фактичні (звітні) погодинні обсяги:
сальдованого надходження електричної енергії до електромереж оператора системи;
електричної енергії для компенсації технологічних витрат електричної енергії на її розподіл/передачу електромережами оператора системи;
сумарні за всіма електропостачальниками по точках обліку групи «а», у тому числі групі «а» без АСКОЕ (у разі технічної можливості без запиту електропостачальника), споживачів, визначених згідно з цим Порядком;
сумарні за всіма електропостачальниками по точках обліку групи «б» споживачів;
погодинні обсяги електричної енергії відібраної та/або відпущеної з/до мережі активними споживачами.
{Главу 6 доповнено новим пунктом згідно з Постановою Національної комісії, що здійснює державне регулювання у сферах енергетики та комунальних послуг № 1104 від 22.07.2025}
7. Порядок віднесення обсягів купівлі електричної енергії на постачальника «останньої надії»
7.1. Після отримання від ДПЕ офіційної інформації про дату припинення продажу електричної енергії електропостачальнику починаючи з доби n ОСР всі обсяги споживання електричної енергії споживачами такого електропостачальника (які розраховуються відповідно до глав 4 та 5 цього Порядку) відносить до обсягів купівлі електричної енергії за кожну добу постачальником «останньої надії» (далі - ПОН).
7.2. Фактичні обсяги купівлі електричної енергії за М розподіляються між електропостачальником та ПОН таким чином:
1) при можливості зняти покази лічильників електричної енергії для площадок вимірювання групи «а» та площадок вимірювання групи «б» у всіх споживачів електропостачальника на кінець доби n-1 фактичний обсяг купівлі електричної енергії електропостачальником визначається за n-1 днів М, а фактичний обсяг купівлі електричної енергії ПОН - як різниця між місячним фактичним обсягом споживання всіх споживачів електропостачальника та обсягом електричної енергії за n-1 днів, визначеним для цього електропостачальника;
2) при неможливості вчасно зафіксувати покази розрахункових лічильників на кінець доби n-1 для площадок вимірювання групи «б»:
для електропостачальника обсяг купівлі електричної енергії у ДПЕ (Епост-б) визначається за формулою
(15)
для ПОН фактичний обсяг купівлі електричної енергії у ДПЕ за М (ЕПОН-б) визначається за формулою
(16)
де
-
фактичний обсяг купівлі електричної енергії електропостачальником за (n-1) днів М для площадок вимірювання групи «б»;
m
-
кількість днів у М;
-
фактичне споживання електричної енергії у М площадками вимірювання групи «б» разом для електропостачальника та ПОН, визначене відповідно до вимог глави 6 цього Порядку.
Начальник Управління
інноваційних технологій
В. Попович
{Додаток виключено на підставі Постанови Національної комісії, що здійснює державне регулювання у сферах енергетики та комунальних послуг № 2079 від 10.12.2024}
