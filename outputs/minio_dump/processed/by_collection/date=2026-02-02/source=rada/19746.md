---
source: "rada"
dokid: 19746
nreg: "217-94-п"
title: "Про затвердження Положення про порядок видачі посвідчень тракториста-машиніста"
doc_date: 1994-04-02
revision_date: 2025-12-18
status: 0
types: [2, 11]
org: 2
---
КАБІНЕТ МІНІСТРІВ УКРАЇНИ
ПОСТАНОВА від 2 квітня 1994 р. N 217 Київ
Про затвердження Положення про порядок видачі посвідчень тракториста-машиніста
{ Із змінами, внесеними згідно з Постановами КМ N 347 ( 347-2009-п ) від 15.04.2009 N 1259 ( 1259-2009-п ) від 25.11.2009 N 881 ( 881-2010-п ) від 29.09.2010 N 1115 ( 1115-2011-п ) від 20.10.2011 N 955 ( 955-2013-п ) від 25.12.2013 N 587 ( 587-2014-п ) від 30.10.2014 N 19 ( 19-2019-п ) від 16.01.2019 N 916 ( 916-2019-п ) від 06.11.2019 N 561 ( 561-2021-п ) від 02.06.2021 N 948 ( 948-2025-п ) від 06.08.2025 N 1653 ( 1653-2025-п ) від 10.12.2025 }
Кабінет Міністрів України ПОСТАНОВЛЯЄ:
Затвердити Положення про порядок видачі посвідчень тракториста-машиніста, що додається.
Установити, що у період дії правового режиму воєнного стану в Україні, а також протягом 90 днів з дня його припинення чи скасування особи, які мають національне посвідчення водія України на право керування транспортними засобами категорій С1, С, D1, D (однієї або декількох), з дати видачі якого минуло не менше трьох років, мають право керувати, крім права виїзду на вулично-дорожню мережу, машинами категорій А1, А2, В1, В2, В3 без отримання посвідчення тракториста-машиніста. { Постановляючу частину доповнено абзацом згідно з Постановою КМ N 948 ( 948-2025-п ) від 06.08.2025 }
Виконуючий обов'язки Прем'єр-міністра України Ю.ЗВЯГІЛЬСЬКИЙ
Міністр Кабінету Міністрів України І.ДОЦЕНКО
Інд.22
ЗАТВЕРДЖЕНО постановою Кабінету Міністрів України від 2 квітня 1994 р. N 217
ПОЛОЖЕННЯ про порядок видачі посвідчень тракториста-машиніста
{ У тексті Положення слова "інспекція Держтехнагляду" в усіх відмінках і формах числа замінено словами "державна інспекція сільського господарства" у відповідному відмінку і числі, а слова "і талон попередження" в усіх відмінках і формах числа виключено згідно з Постановою КМ N 1115 ( 1115-2011-п ) від 20.10.2011 }
{ У тексті Положення слова "державна інспекція сільського господарства" в усіх відмінках і формах числа замінено словами "територіальний орган Держпродспоживслужби" у відповідному відмінку і числі згідно з Постановою КМ N 19 ( 19-2019-п ) від 16.01.2019 }
{ У тексті Положення слово "Мінагрополітики" замінено словом "Мінекономіки" згідно з Постановою КМ N 916 ( 916-2019-п ) від 06.11.2019 }
{ У тексті Положення слово "Мінекономіки" замінено словом "Мінагрополітики" згідно з Постановою КМ N 561 ( 561-2021-п ) від 02.06.2021 }
{ У тексті Положення слово "Мінагрополітики" замінено словом "Мінекономіки" згідно з Постановою КМ N 1653 ( 1653-2025-п ) від 10.12.2025 }
Загальні положення
1. Це Положення встановлює єдиний порядок видачі посвідчень тракториста-машиніста на право керування тракторами, в тому числі саморобними, самохідними сільськогосподарськими, меліоративними і дорожньо-будівельними машинами (далі - машинами) і є обов'язковим для всіх міністерств, відомств, підприємств (об'єднань), установ, організацій та громадян України, іноземних громадян, осіб без громадянства.
{ Пункт 1 із змінами, внесеними згідно з Постановою КМ N 561 ( 561-2021-п ) від 02.06.2021 }
2. До керування машинами допускаються особи, які мають посвідчення тракториста-машиніста (надалі - посвідчення) на право керування машинами відповідних категорій.
{ Пункт 2 із змінами, внесеними згідно з Постановою КМ N 1115 ( 1115-2011-п ) від 20.10.2011 }
3. Видача посвідчень тракториста-машиніста проводиться територіальними органами Держпродспоживслужби тільки тим особам, які постійно або тимчасово проживають чи навчаються на території області, м. Києва.
{ Пункт 3 в редакції Постанов КМ N 1259 ( 1259-2009-п ) від 25.11.2009, N 1115 ( 1115-2011-п ) від 20.10.2011, N 19 ( 19-2019-п ) від 16.01.2019 }
4. Машини, керування якими здійснюється за наявності посвідчення, залежно від їх типів і призначення поділяються на такі категорії:
А1 - трактори з потужністю двигуна до 73,5 кВт;
А2 - трактори з потужністю двигуна понад 73,5 кВт;
B1 - самохідні зерно- і кукурудзозбиральні машини; { Абзац четвертий пункту 4 в редакції Постанови КМ N 881 ( 881-2010-п ) від 29.09.2010 }
B2 - самохідні кормозбиральні машини; { Абзац пункту 4 в редакції Постанови КМ N 881 ( 881-2010-п ) від 29.09.2010 }
B3 - самохідні машини для збирання коренеплодів, картоплі, овочів, фруктів і ягід; { Абзац пункту 4 в редакції Постанови КМ N 881 ( 881-2010-п ) від 29.09.2010 }
С - самохідні дорожньо-будівельні машини;
D1 - екскаватори з об'ємом ковша до 4 куб. метрів;
D2 - екскаватори з об'ємом ковша понад 4 куб. метри;
E1 - навантажувачі з потужністю двигуна до 147 кВт;
E2 - навантажувачі з потужністю двигуна понад 147 кВт;
F1 - автогрейдери масою до 18 тонн;
F2 - автогрейдери масою понад 18 тонн;
G1 - бульдозери з потужністю двигуна до 73,5 кВт;
G2 - бульдозери з потужністю двигуна понад 73,5 кВт;
H - інші самохідні машини, які підлягають реєстрації в територіальному органі Держпродспоживслужби.
У разі відкриття категорії H у графі посвідчення "Для особливих відміток" зазначається тип машини, на керування якою виданий дозвіл.
Особа має право керувати машинами тих категорій, позначення яких дублюється у посвідченні у графі "Відмітка про дозвіл". { Абзац вісімнадцятий пункту 4 із змінами, внесеними згідно з Постановою КМ N 561 ( 561-2021-п ) від 02.06.2021 }
Необхідність наявності попередніх категорій при видачі посвідчення тракториста-машиніста визначається відповідно до вимог професійних стандартів, затверджених в установленому порядку. { Пункт 4 доповнено новим абзацом згідно з Постановою КМ N 561 ( 561-2021-п ) від 02.06.2021 }
{ Абзац пункту 4 виключено на підставі Постанови КМ N 1115 ( 1115-2011-п ) від 20.10.2011 }
{ Абзац двадцять перший пункту 4 виключено на підставі Постанови КМ N 561 ( 561-2021-п ) від 02.06.2021 }
{ Пункт 4 в редакції Постанови КМ N 1259 ( 1259-2009-п ) від 25.11.2009 }
{ Пункт 5 виключено на підставі Постанови КМ N 1115 ( 1115-2011-п ) від 20.10.2011 }
6. Особи, яким видано посвідчення тракториста-машиніста, підлягають обов’язковому періодичному медичному оглядові у строки, встановлені МОЗ.
Посадові особи територіального органу Держпродспоживслужби, Національної поліції, органів охорони здоров’я і керівники підприємств і організацій у разі сумніву щодо стану здоров’я особи, якій видано посвідчення тракториста-машиніста, можуть направляти таку особу на позачерговий медичний огляд в установленому порядку.
{ Пункт 6 в редакції Постанови КМ N 561 ( 561-2021-п ) від 02.06.2021 }
Організація роботи, пов'язаної з видачею посвідчень
7. Посвідчення видається особі, яка пройшла медичний огляд у порядку, встановленому МОЗ, а також здобула професійну (професійно-технічну) освіту відповідно до освітньої програми за професіями, що передбачають отримання навичок керування машинами тих категорій, які заявлені на отримання посвідчення, та склала теоретичний і практичний іспити екзаменаційній комісії територіального органу Держпродспоживслужби. Відомості про видачу посвідчення протягом трьох днів вносяться до Єдиного реєстру для ведення автоматизованого обліку тракторів, самохідних шасі, самохідних сільськогосподарських, дорожньо-будівельних і меліоративних машин, сільськогосподарської техніки, інших механізмів, держателем якого є Держпродспоживслужба.
Під час теоретичного іспиту перевіряються знання правил дорожнього руху.
Екзаменаційні білети для складання теоретичних іспитів з правил дорожнього руху затверджуються наказом Головного сервісного центру МВС.
Під час практичного іспиту перевіряються навички керування машинами тих категорій, які заявлені для отримання посвідчення.
Результати іспитів вносяться у протокол (додаток N 1).
Порядок складання, приймання іспитів затверджується Мінекономіки.
{ Пункт 7 в редакції Постанови КМ N 561 ( 561-2021-п ) від 02.06.2021 }
8. Документом, що засвідчує проходження професійної підготовки, перепідготовки або підвищення кваліфікації та одержання (підвищення) робітничої кваліфікації, є диплом кваліфікованого робітника або свідоцтво про присвоєння (підвищення) робітничої кваліфікації, зразки яких затверджено постановою Кабінету Міністрів України від 22 липня 2015 р. N 645 ( 645-2015-п ) "Про документи про професійну (професійно-технічну) освіту державного зразка і додатки до них" (Офіційний вісник України, 2015 р., N 73, ст. 2400; 2018 р., N 46, ст. 1615), за професіями, що передбачають отримання навичок керування машинами тих категорій, які заявлені для отримання посвідчення.
{ Пункт 8 в редакції Постанови КМ N 1259 ( 1259-2009-п ) від 25.11.2009; із змінами, внесеними згідно з Постановою КМ N 881 ( 881-2010-п ) від 29.09.2010; в редакції Постанови КМ N 561 ( 561-2021-п ) від 02.06.2021 }
9. Приймання теоретичних і практичних іспитів здійснюється екзаменаційною комісією територіального органу Держпродспоживслужби. { Абзац перший пункту 9 в редакції Постанови КМ N 347 ( 347-2009-п ) від 15.04.2009 }
Екзаменаційна комісія може суміщати свою роботу з роботою державної кваліфікаційної комісії закладу освіти. { Абзац другий пункту 9 із змінами, внесеними згідно з Постановою КМ N 561 ( 561-2021-п ) від 02.06.2021 }
10. Машини для приймання практичного іспиту надаються відповідним закладом освіти або особою, що екзаменується, у технічно справному стані.
{ Пункт 10 із змінами, внесеними згідно з Постановою КМ N 587 ( 587-2014-п ) від 30.10.2014; в редакції Постанови КМ N 561 ( 561-2021-п ) від 02.06.2021 }
11. Якщо особа не склала теоретичного або практичного іспиту, то нове посвідчення їй не видається, а попереднє вилучається, і повторний іспит призначається не раніш як через 10 днів.
12. Позбавлення права на керування машинами провадиться відповідно до чинного законодавства в порядку ( z0508-10 ), визначеному Мінекономіки.
{ Пункт 12 із змінами, внесеними згідно з Постановами КМ N 1259 ( 1259-2009-п ) від 25.11.2009, N 561 ( 561-2021-п ) від 02.06.2021 }
13. Територіальний орган Держпродспоживслужби або Національна поліція протягом десяти днів надсилає вилучене посвідчення територіальному органу Держпродспоживслужби за місцем проживання особи, якій видано посвідчення тракториста-машиніста.
{ Пункт 13 в редакції Постанови КМ N 561 ( 561-2021-п ) від 02.06.2021 }
14. Для складання теоретичного і практичного іспиту та отримання посвідчення тракториста-машиніста до територіального органу Держпродспоживслужби подаються такі документи: { Абзац перший пункту 14 із змінами, внесеними згідно з Постановою КМ N 347 ( 347-2009-п ) від 15.04.2009 }
заяву від особи або подання підприємства чи закладу освіти, якими направлена особа чи група осіб, зразки яких затверджує Мінекономіки; { Абзац другий пункту 14 із змінами, внесеними згідно з Постановами КМ N 881 ( 881-2010-п ) від 29.09.2010, N 561 ( 561-2021-п ) від 02.06.2021 }
диплом кваліфікованого робітника або свідоцтво про присвоєння (підвищення) робітничої кваліфікації за професіями, що передбачають отримання навичок керування машинами тих категорій, які заявлені для отримання посвідчення; { Абзац третій пункту 14 із змінами, внесеними згідно з Постановами КМ N 347 ( 347-2009-п ) від 15.04.2009, N 1259 ( 1259-2009-п ) від 25.11.2009, N 561 ( 561-2021-п ) від 02.06.2021 }
медичну довідку встановленого зразка про придатність до керування машинами;
{ Абзац п'ятий пункту 14 виключено на підставі Постанови КМ N 1115 ( 1115-2011-п ) від 20.10.2011 }
дві фотокартки розміром 3 x 4 сантиметри, що відповідає віку особи на момент одержання нею посвідчення; { Абзац шостий пункту 14 в редакції Постанови КМ N 1259 ( 1259-2009-п ) від 25.11.2009; із змінами, внесеними згідно з Постановою КМ N 561 ( 561-2021-п ) від 02.06.2021 }
копія картки фізичної особи - платника податків про присвоєння ідентифікаційного номера Державного реєстру фізичних осіб платників податків та інших обов'язкових платежів. { Пункт 14 доповнено абзацом згідно з Постановою КМ N 347 ( 347-2009-п ) від 15.04.2009 }
Крім зазначених документів, до екзаменаційної комісії подається документ, що засвічує особу. Для одержання дозволу на право керувати машинами інших категорій також подається посвідчення тракториста-машиніста, якщо його наявність передбачена професійним стандартом, затвердженим в установленому порядку. { Абзац восьмий пункту 14 в редакції Постанови КМ N 561 ( 561-2021-п ) від 02.06.2021 }
Заява, екзаменаційні картки та копії диплома кваліфікованого робітника або свідоцтва про присвоєння (підвищення) робітничої кваліфікації, медичної довідки про придатність до керування машинами зберігаються в територіальному органі Держпродспоживслужби. { Пункт 14 доповнено абзацом згідно з Постановою КМ N 347 ( 347-2009-п ) від 15.04.2009; із змінами, внесеними згідно з Постановами КМ N 1259 ( 1259-2009-п ) від 25.11.2009, N 1115 ( 1115-2011-п ) від 20.10.2011 }
У разі заміни посвідчення тракториста-машиніста або одержання дозволу на право керування машинами інших категорій старе посвідчення вилучається та зберігається в територіальному органі Держпродспоживслужби разом з іншими документами. { Пункт 14 доповнено абзацом згідно з Постановою КМ N 347 ( 347-2009-п ) від 15.04.2009 }
Рішення про допуск до складання іспитів осіб, які проживають в іншій місцевості або державі, можуть приймати начальники територіальних органів Держпродспоживслужби. { Пункт 14 доповнено абзацом згідно з Постановою КМ N 347 ( 347-2009-п ) від 15.04.2009; із змінами, внесеними згідно з Постановами КМ N 1115 ( 1115-2011-п ) від 20.10.2011, N 19 ( 19-2019-п ) від 16.01.2019 }
15. Медична довідка і диплом кваліфікованого робітника або свідоцтво про присвоєння (підвищення) робітничої кваліфікації за професіями, що передбачають отримання навичок керування машинами тих категорій, які заявлені для отримання посвідчення, після занесення необхідних відомостей у протокол перевірки знань повертаються їх власникові. { Абзац перший пункту 15 із змінами, внесеними згідно з Постановами КМ N 1259 ( 1259-2009-п ) від 25.11.2009, N 561 ( 561-2021-п ) від 02.06.2021 }
{ Абзац другий пункту 15 виключено на підставі Постанови КМ N 561 ( 561-2021-п ) від 02.06.2021 }
{ Пункт 15 із змінами, внесеними згідно з Постановою КМ N 347 ( 347-2009-п ) від 15.04.2009 }
{ Пункт 16 виключено на підставі Постанови КМ N 1115 ( 1115-2011-п ) від 20.10.2011 }
17. Посвідчення заповнюються з використанням комп'ютерної техніки, підписуються головою екзаменаційної комісії та завіряються печаткою відповідного територіального органу Держпродспоживслужби.
{ Пункт 17 із змінами, внесеними згідно з Постановами КМ N 347 ( 347-2009-п ) від 15.04.2009, N 19 ( 19-2019-п ) від 16.01.2019 }
18. При видачі посвідчень їх серії та номери заносяться до книги реєстрації (додаток N 2) в порядку зростання номерів.
19. У посвідченні в графі "Відмітка про дозвіл" позначення категорії машин, на керування якими видано дозвіл, дублюються, а інші погашаються значками хххххх. { Абзац перший пункту 19 в редакції Постанови КМ N 347 ( 347-2009-п ) від 15.04.2009 }
{ Абзац другий пункту 19 виключено на підставі Постанови КМ N 1115 ( 1115-2011-п ) від 20.10.2011 }
20. За одержання посвідчення власник ставить підпис у книзі реєстрації. { Пункт 20 із змінами, внесеними згідно з Постановою КМ N 1259 ( 1259-2009-п ) від 25.11.2009 }
21. Право на керування машинами мають громадяни, яким виповнилося 18 років.
Випускникам закладів освіти, які одержали кваліфікацію тракториста-машиніста сільськогосподарського (лісогосподарського) виробництва або іншу кваліфікацію, яка передбачає набуття навичок керування машинами відповідних категорій, посвідчення видається після складання теоретичного і практичного іспитів екзаменаційній комісії територіального органу Держпродспоживслужби незалежно від їх віку. При цьому в графі посвідчення "Для особливих відміток" зазначається дата, починаючи з якої власник посвідчення має право керувати машинами. { Абзац другий пункту 21 в редакції Постанови КМ N 561 ( 561-2021-п ) від 02.06.2021 }
22. Особам, які пройшли професійну підготовку, перепідготовку або підвищення кваліфікації для роботи на машині конкретної марки, та випускникам закладів загальної середньої, професійної (професійно-технічної) освіти посвідчення видаються на загальних підставах. { Абзац перший пункту 22 в редакції Постанови КМ N 1259 ( 1259-2009-п ) від 25.11.2009; із змінами, внесеними згідно з Постановою КМ N 561 ( 561-2021-п ) від 02.06.2021 }
У посвідченні в графі "Для особливих відміток" для відповідної категорії машин робиться запис "Дозволено" і зазначається марка машини, на керування якої видано дозвіл. Графи інших категорій машин, на керування якими не видано дозволу, погашаються значками хххххх. { Абзац другий пункту 22 із змінами, внесеними згідно з Постановами КМ N 347 ( 347-2009-п ) від 15.04.2009, N 1115 ( 1115-2011-п ) від 20.10.2011 }
23. Особам, які закінчили заклади фахової передвищої, вищої освіти, освітніми програмами яких передбачено вивчення машин, посвідчення може видаватися на підставі диплома після складання іспитів з правил дорожнього руху і практичних навичок керування машинами відповідно до заявлених категорій за умови наявності в закладі освіти ліцензії на право надання освітніх послуг у сфері професійної (професійно-технічної) освіти. { Абзац перший пункту 23 із змінами, внесеними згідно з Постановою КМ N 1259 ( 1259-2009-п ) від 25.11.2009; в редакції Постанови КМ N 561 ( 561-2021-п ) від 02.06.2021 }
Вивчення машин підтверджується випискою з додатка до диплома про підсумкові оцінки успішності. Виписка засвідчується начальником відповідного територіального органу Держпродспоживслужби. { Абзац другий пункту 23 із змінами, внесеними згідно з Постановою КМ N 19 ( 19-2019-п ) від 16.01.2019 }
{ Пункт 24 виключено на підставі Постанови КМ N 347 ( 347-2009-п ) від 15.04.2009 }
{ Пункт 24-1 виключено на підставі Постанови КМ N 19 ( 19-2019-п ) від 16.01.2019 }
Обмін посвідчень
25. Посвідчення на право керування машинами має необмежений строк дії і обмінюється у разі його непридатності для користування та у разі заміни посвідчення. { Абзац перший пункту 25 із змінами, внесеними згідно з Постановою КМ N 561 ( 561-2021-п ) від 02.06.2021 }
У разі заміни посвідчення в новому посвідченні замість категорії A відкривається категорія A1, замість B-A2, C-B1, D-B2, E-B3, а замість категорії F відкривається одна або кілька таких категорій, як C, D1, D2, E1, E2, F1, F2, G1 і G2. { Пункт 25 доповнено абзацом згідно з Постановою КМ N 881 ( 881-2010-п ) від 29.09.2010 }
У разі заміни посвідчення, яким надано дозвіл на право керування машиною, що належить до категорії F, у новому посвідченні відкриваються категорії на підставі пред'явленого диплома кваліфікованого робітника або свідоцтва про присвоєння (підвищення) робітничої кваліфікації. { Пункт 25 доповнено абзацом згідно з Постановою КМ N 881 ( 881-2010-п ) від 29.09.2010 }
{ Пункт 25 із змінами, внесеними згідно з Постановою КМ N 1259 ( 1259-2009-п ) від 25.11.2009 }
26. Обмін посвідчень трактористам-машиністам провадиться без складання іспитів.
{ Пункт 26 із змінами, внесеними згідно з Постановою КМ N 19 ( 19-2019-п ) від 16.01.2019 }
{ Пункт 27 виключено на підставі Постанови КМ N 587 ( 587-2014-п ) від 30.10.2014 }
28. У разі втрати посвідчення на підставі заяви та пояснення власника видається нове посвідчення з поміткою “Дублікат” після перевірки факту видачі раніше такого посвідчення особі, яка заявила про його втрату. { Абзац перший пункту 28 в редакції Постанов КМ N 587 ( 587-2014-п ) від 30.10.2014, N 561 ( 561-2021-п ) від 02.06.2021 }
Оформлення дубліката посвідчення замість втраченого внаслідок крадіжки або стихійного лиха, якщо це підтверджено відповідними документами, проводиться без складання іспитів.
29. При обміні посвідчень, у яких не зазначені категорії машин, у новому посвідченні відкриваються категорії з врахуванням вивчених машин згідно з пред'явленим дипломом кваліфікованого робітника або свідоцтвом про присвоєння (підвищення) робітничої кваліфікації. { Абзац перший пункту 29 із змінами, внесеними згідно з Постановами КМ N 347 ( 347-2009-п ) від 15.04.2009, N 1259 ( 1259-2009-п ) від 25.11.2009, N 19 ( 19-2019-п ) від 16.01.2019 }
При обміні таких посвідчень замість посвідчення III класу в новому посвідченні відкривається одна - дві категорії, II класу - не менше двох категорій, I класу - не менше трьох категорій.
{ Пункт 30 виключено на підставі Постанови КМ N 1115 ( 1115-2011-п ) від 20.10.2011 }
Виготовлення і зберігання бланків посвідчень
31. Держпродспоживслужба здійснює централізоване забезпечення територіальних органів бланками посвідчень. { Абзац перший пункту 31 із змінами, внесеними згідно з Постановою КМ N 1259 ( 1259-2009-п ) від 25.11.2009; в редакції Постанови КМ N 587 ( 587-2014-п ) від 30.10.2014; із змінами, внесеними згідно з Постановою КМ N 19 ( 19-2019-п ) від 16.01.2019 }
Облікова документація виготовляється на місцях територіальними органами Держпродспоживслужби. { Абзац другий пункту 31 із змінами, внесеними згідно з Постановою КМ N 19 ( 19-2019-п ) від 16.01.2019 }
32. { Абзац перший пункту 32 виключено на підставі Постанови КМ N 955 ( 955-2013-п ) від 25.12.2013 }
Облік бланків посвідчень територіальними органами Держпродспоживслужби ведеться в журналі обліку і витрачання бланків посвідчень тракториста-машиніста (додаток N 3).
{ Пункт 32 із змінами, внесеними згідно з Постановою КМ N 19 ( 19-2019-п ) від 16.01.2019 }
33. У міру нагромадження в територіальному органі Держпродспоживслужби посвідчень, що були в користуванні, підлягали обмінові, а також тих, що не були затребувані протягом 12 місяців після закінчення строку їх вилучення, зіпсованих під час заповнення бланків, вони знищуються такими засобами і способами, які виключають можливість повторного їх використання, про що складається відповідний акт.
{ Пункт 33 із змінами, внесеними згідно з Постановою КМ N 561 ( 561-2021-п ) від 02.06.2021 }
34. Документи, на підставі яких видані посвідчення, та акти ліквідації посвідчень зберігаються протягом: книга реєстрації видачі посвідчень та акти їх ліквідації - 45 років, решта документів - 10 років.
Умови допуску закладів освіти до підготовки, перепідготовки і підвищення кваліфікації трактористів-машиністів
{ Назва розділу із змінами, внесеними згідно з Постановою КМ N 561 ( 561-2021-п ) від 02.06.2021 }
35. Професійна підготовка, перепідготовка і підвищення кваліфікації осіб за професіями, що передбачають отримання навичок керування машинами категорій, зазначених у пункті 4 цього Положення, здійснюється у навчальних закладах, на підприємствах за наявності відповідної ліцензії, отриманої у визначеному законодавством порядку.
{ Пункт 35 із змінами, внесеними згідно з Постановою КМ N 347 ( 347-2009-п ) від 15.04.2009; в редакції Постанов КМ N 1259 ( 1259-2009-п ) від 25.11.2009, N 561 ( 561-2021-п ) від 02.06.2021 }
36. До складу експертних груп для акредитації закладів освіти входять працівники територіальних органів Держпродспоживслужби.
{ Пункт 36 із змінами, внесеними згідно з Постановами КМ N 347 ( 347-2009-п ) від 15.04.2009, N 561 ( 561-2021-п ) від 02.06.2021 }
37. Заклади освіти, які займаються професійною підготовкою, перепідготовкою і підвищенням кваліфікації осіб за професіями, що передбачають отримання навичок керування машинами категорій, зазначених у пункті 4 цього Положення, повинні бути зареєстровані в територіальному органі Держпродспоживслужби за місцем їх знаходження.
{ Пункт 37 із змінами, внесеними згідно з Постановами КМ N 347 ( 347-2009-п ) від 15.04.2009, N 1259 ( 1259-2009-п ) від 25.11.2009; в редакції Постанови КМ N 561 ( 561-2021-п ) від 02.06.2021 }
38. Чисельність навчальних груп з професійної підготовки, перепідготовки і підвищення кваліфікації трактористів-машиністів повинна становити не більше 30 осіб. Заклади освіти не пізніш як через 15 днів після початку занять зобов'язані зареєструвати в територіальному органі Держпродспоживслужби кожну навчальну групу. { Абзац перший пункту 38 із змінами, внесеними згідно з Постановою КМ N 561 ( 561-2021-п ) від 02.06.2021 }
Порядок формування та ведення реєстру закладів, які здійснюють підготовку, перепідготовку і підвищення кваліфікації трактористів-машиністів, затверджується Мінекономіки. { Пункт 38 доповнено абзацом згідно з Постановою КМ N 1259 ( 1259-2009-п ) від 25.11.2009 }
{ Пункт 38 із змінами, внесеними згідно з Постановами КМ N 347 ( 347-2009-п ) від 15.04.2009, N 1259 ( 1259-2009-п ) від 25.11.2009 }
Додаток N 1 до Положення, затвердженого постановою Кабінету Міністрів України від 2 квітня 1994 р. N 217
__________________________________________________________
(найменування територіального органу Держпродспоживслужби)
ПРОТОКОЛ N________ засідання екзаменаційної комісії з приймання іспитів на одержання посвідчення тракториста-машиніста від "___"____________р.
Голова комісії ____________
Члени комісії: ____________
____________
—————————————————————————————————————————————————————————————————
NN | Прізвище, | Дата | Організація, |N і дата | Категорія, на
п/п| ім'я, по | народ-| де навчалась |та видачі| яку особа ек-
| батькові | ження | особа, яка |медичної | заменується
| | | складає іс- |довідки і|
| | | пит, N сві- |ким вида-|
| | | доцтва і да- |на |
| | | та видачі | |
————+———————————+———————+——————————————+—————————+———————————————
1 | 2 | 3 | 4 | 5 | 6
—————————————————————————————————————————————————————————————————
Продовження додатку N 1
——————————————————————————————————————————————————
| Результати іспитів | Рішення
|————————————————————————————————| екзаменаційної
|з правил |з навичок |з правил | комісії
|дорожнього|керування |технічної |
|руху |(склав, |експлуа- |
|(склав, |не склав) |тації |
|не склав) | |(склав, |
| | |не склав) |
+——————————+——————————+——————————+————————————————
| 7 | 8 | 9 | 10
——————————————————————————————————————————————————
Голова комісії
Члени комісії
{ Додаток 1 із змінами, внесеними згідно з Постановами КМ N 1115 ( 1115-2011-п ) від 20.10.2011, N 19 ( 19-2019-п ) від 16.01.2019 }
Додаток N 2 до Положення, затвердженого постановою Кабінету Міністрів України від 2 квітня 1994 р. N 217
КНИГА реєстрації видачі посвідчень тракториста-машиніста
---------------------------------------------------------------------------------------
NN |Прізвище, ім'я,| Дата і |Місце роботи|Дата видачі|Видано посвідчення |Підпис про
п/п|по батькові | місце на-|(проживання)| |-------------------| одержання
| | родження | | |категорія| серія і |
| | родження | | | | номер |
----+---------------+----------+------------+-----------+---------+---------+----------
1 | 2 | 3 | 4 | 5 | 6 | 7 | 8
--------------------------------------------------------+---------+---------+----------
{ Додаток 2 із змінами, внесеними згідно з Постановою КМ N 1115 ( 1115-2011-п ) від 20.10.2011 }
Додаток N 3 до Положення, затвердженого постановою Кабінету Міністрів України від 2 квітня 1994 р. N 217
ЖУРНАЛ обліку надходження і витрачання бланків посвідчень тракториста-машиніста
———————————————————————————————————————————————————————
Надходження |
——————————————————————————————————————————————————————+
Дата |Дата і номер|Від кого|Серія| Нумерація |
надходження|накладної |одержана| |—————————————+
| | | | з N |по N |
| | | | |включно|
———————————————————————————————————————————————————————
Продовження додатка N 3
————————————————————————————————————————————————————————————————
| Витрачання
+———————————————————————————————————————————————————————————————
|Кількість| Дата | Кому |Серія| Нумерація |Кількість| Залишок
| |видачі|видано| |—————————————| |
| | | | | з N |по N | |
| | | | | |включно| |
————————————————————————————————————————————————————————————————
{ Додаток 3 із змінами, внесеними згідно з Постановою КМ N 1115 ( 1115-2011-п ) від 20.10.2011 }
