---
source: "rada"
dokid: 154000
nreg: "1102-2004-п"
title: "Про затвердження Порядку використання коштів, передбачених у державному бюджеті для надання підтримки фермерським господарствам"
doc_date: 2004-08-25
revision_date: 2025-12-18
status: 5
types: [2, 25]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 25 серпня 2004 р. № 1102
Київ
Про затвердження Порядку використання коштів, передбачених у державному бюджеті для надання підтримки фермерським господарствам
{Назва Постанови із змінами, внесеними згідно з Постановою КМ № 953 від 03.09.2009}
{Із змінами, внесеними згідно з Постановами КМ
№ 388 від 26.05.2005
№ 183 від 22.02.2006
№ 349 від 01.03.2007
№ 113 від 27.02.2008
№ 612 від 10.06.2009
№ 953 від 03.09.2009
№ 282 від 21.03.2011
№ 603 від 21.08.2013
№ 609 від 08.09.2016
№ 954 від 15.11.2019
№ 1239 від 14.12.2020
№ 612 від 16.06.2021
№ 1371 від 23.12.2021
№ 98 від 09.02.2022
№ 477 від 30.04.2024
№ 641 від 04.06.2025
№ 888 від 16.07.2025
№ 1625 від 10.12.2025
№ 1653 від 10.12.2025}
Відповідно до частини сьомої статті 20 Бюджетного кодексу України та частини другої статті 9 Закону України “Про фермерське господарство” Кабінет Міністрів України постановляє:
{Вступна частина в редакції Постанови КМ № 1371 від 23.12.2021}
1. Затвердити Порядок використання коштів, передбачених у державному бюджеті для надання підтримки фермерським господарствам, що додається.
{Пункт 1 із змінами, внесеними згідно з Постановами КМ № 183 від 22.02.2006, № 953 від 03.09.2009}
2. Міністерству економіки, довкілля та сільського господарства та Міністерству фінансів під час складання проекту Державного бюджету України передбачати кошти для підтримки фермерських господарств.
{Пункт 2 із змінами, внесеними згідно з Постановами КМ № 183 від 22.02.2006, № 282 від 21.03.2011, № 954 від 15.11.2019, № 612 від 16.06.2021, № 1653 від 10.12.2025}
Прем'єр-міністр України
В.ЯНУКОВИЧ
Інд. 22
ЗАТВЕРДЖЕНО
постановою Кабінету Міністрів України
від 25 серпня 2004 р. № 1102
(у редакції постанови Кабінету Міністрів України
від 1 березня 2007 р. № 349)
ПОРЯДОК
використання коштів, передбачених у державному бюджеті для надання підтримки фермерським господарствам
{У тексті Порядку слова "Державне казначейство" у всіх відмінках замінено словами "Державна казначейська служба" у відповідному відмінку, а слово "Мінагрополітики" - словами "Міністерство аграрної політики та продовольства" у відповідному відмінку згідно з Постановою КМ № 282 від 21.03.2011}
{У тексті Порядку слова “Міністерство аграрної політики та продовольства” в усіх відмінках замінено словом “Мінагрополітики”; слова “Міністерство аграрної політики Автономної Республіки Крим, головні управління агропромислового розвитку обласних, управління промисловості та агропромислового розвитку Севастопольської міської держадміністрацій” в усіх відмінках замінено словами “структурні підрозділи облдержадміністрацій з питань агропромислового розвитку” у відповідному відмінку згідно з Постановою КМ № 609 від 08.09.2016}
{У тексті Порядку слово “Мінагрополітики” замінено словом “Мінекономіки” згідно з Постановою КМ № 954 від 15.11.2019}
{У тексті Порядку слова “сільськогосподарський обслуговуючий кооператив” в усіх відмінках і формах числа замінено словами “сільськогосподарський кооператив” у відповідному відмінку і числі згідно з Постановою КМ № 1239 від 14.12.2020}
{У тексті Порядку слово “Мінекономіки” замінено словом “Мінагрополітики” згідно з Постановою КМ № 612 від 16.06.2021}
{У тексті Порядку слово “Фонд” в усіх відмінках замінити словом “Укрдержфонд” у відповідному відмінку згідно з Постановою КМ № 477 від 30.04.2024}
{У тексті Порядку слова “Державний аграрний реєстр” у всіх відмінках замінено словами “інформаційно-комунікаційна система “Державний аграрний реєстр” у відповідному відмінку згідно з Постановою КМ № 888 від 16.07.2025}
{У тексті Порядку слово “Мінагрополітики” замінено словом “Мінекономіки” згідно з Постановою КМ № 1653 від 10.12.2025}
1. Цей Порядок визначає механізм використання коштів, передбачених у державному бюджеті за бюджетною програмою “Надання кредитів фермерським господарствам”, які спрямовуються на фінансову підтримку фермерських господарств на поворотній основі через Український державний фонд підтримки фермерських господарств.
Головним розпорядником бюджетних коштів та відповідальним виконавцем бюджетної програми є Мінекономіки. Розпорядником бюджетних коштів нижчого рівня є Український державний фонд підтримки фермерських господарств (далі - Укрдержфонд).
{Пункт 1 із змінами, внесеними згідно з Постановою КМ № 612 від 10.06.2009; в редакції Постанов КМ № 1371 від 23.12.2021, № 477 від 30.04.2024; із змінами, внесеними згідно з Постановою КМ № 1625 від 10.12.2025}
2. Фінансова підтримка надається зареєстрованим у інформаційно-комунікаційній системі “Державний аграрний реєстр” (далі - Державний аграрний реєстр) фермерським господарствам, зокрема новоствореним у період їх становлення (перші три роки після створення), з відокремленими фермерськими садибами, сімейним фермерським господарствам без набуття статусу юридичної особи, утвореним відповідно до статті 81 Закону України “Про фермерське господарство”, фермерським господарствам, які провадять господарську діяльність та розташовані у гірських населених пунктах, на поліських територіях, визначених в установленому порядку Кабінетом Міністрів України, на конкурсних засадах.
{Абзац перший пункту 2 із змінами, внесеними згідно з Постановами КМ № 477 від 30.04.2024, № 1625 від 10.12.2025}
Фінансова підтримка за рахунок бюджетних коштів надається за умови, що відомості про фермерське господарство, визначені переліком інформації підсистем (розділів) інформаційно-комунікаційної системи “Державний аграрний реєстр”, затвердженим постановою Кабінету Міністрів України від 13 травня 2025 р. № 549 “Деякі питання функціонування інформаційно-комунікаційної системи “Державний аграрний реєстр” (Офіційний вісник України, 2025 р., № 46, ст. 3160), внесені до Державного аграрного реєстру.
{Пункт 2 доповнено новим абзацом згідно з Постановою КМ № 477 від 30.04.2024; в редакції Постанови КМ № 1625 від 10.12.2025}
Фінансова підтримка надається фермерським господарствам на безповоротній основі згідно з Порядком використання коштів, передбачених у державному бюджеті для надання фінансової підтримки розвитку фермерських господарств, затвердженим постановою Кабінету Міністрів України від 7 лютого 2018 р. № 106 (Офіційний вісник України, 2018 р., № 22, ст. 728; 2021 р., № 35, ст. 2080).
{Абзац четвертий пункту 2 виключено на підставі Постанови КМ № 477 від 30.04.2024}
{Абзац п'ятий пункту 2 виключено на підставі Постанови КМ № 477 від 30.04.2024}
{Пункт 2 в редакції Постанови КМ № 1371 від 23.12.2021}
21. Отримувачами бюджетних коштів (далі - отримувачі) є фермерські господарства, визначені Законом України “Про фермерське господарство”:
засновниками яких є виключно фізичні особи - громадяни України;
стосовно яких не застосовуються судові процедури банкрутства (неплатоспроможності), передбачені Кодексом України з процедур банкрутства, або які не перебувають на стадії ліквідації;
керівники та/або кінцеві бенефіціарні власники яких не притягалися до кримінальної відповідальності та/або не мають незняту чи непогашену судимість, та/або не перебувають в розшуку;
до яких не застосовувалися спеціальні економічні та інші обмежувальні заходи (санкції) відповідно до Закону України “Про санкції”;
які станом на дату подання заявки фактично не перебувають та не провадять свою господарську діяльність на територіях активних бойових дій, територіях активних бойових дій, на яких функціонують державні електронні інформаційні ресурси, або тимчасово окупованих Російською Федерацією територіях України, включених до переліку територій, на яких ведуться (велися) бойові дії або тимчасово окупованих Російською Федерацією, затвердженого наказом Мінрозвитку, для яких не визначена дата завершення бойових дій або тимчасової окупації;
{Абзац шостий пункту 21 із змінами, внесеними згідно з Постановою КМ № 641 від 04.06.2025 - застосовується з 20 березня 2025 року}
які не мають заборгованості перед бюджетом, що підтверджується у порядку електронної інформаційної взаємодії з ДПС програмними засобами ведення Державного аграрного реєстру;
{Абзац сьомий пункту 21 із змінами, внесеними згідно з Постановою КМ № 1625 від 10.12.2025}
які не мають заборгованості перед Укрдержфондом та його регіональними відділеннями;
які не провадять господарську діяльність на території Російської Федерації та Республіки Білорусь;
керівники та/або кінцеві бенефіціарні власники яких не включені до Єдиного державного реєстру осіб, які вчинили корупційні або пов'язані з корупцією правопорушення.
{Порядок доповнено пунктом 21 згідно з Постановою КМ № 477 від 30.04.2024}
3. Фінансова підтримка надається за такими напрямами:
{Абзац перший пункту 3 в редакції Постанови КМ № 477 від 30.04.2024}
провадження фермерськими господарствами виробничої діяльності та диверсифікації виробництва;
{Абзац другий пункту 3 в редакції Постанови КМ № 477 від 30.04.2024}
придбання земельних ділянок сільськогосподарського призначення сімейними фермерськими господарствами без набуття статусу юридичної особи.
{Абзац третій пункту 3 в редакції Постанови КМ № 477 від 30.04.2024}
Отримувач може скористатися одноразово фінансовою підтримкою за одним із визначених у цьому пункті напрямів.
{Абзац пункту 3 в редакції Постанови КМ № 477 від 30.04.2024}
Розподіл бюджетних коштів за напрямами затверджується Мінекономіки.
{Абзац шостий пункту 3 виключено на підставі Постанови КМ № 888 від 16.07.2025}
{Абзац сьомий пункту 3 виключено на підставі Постанови КМ № 888 від 16.07.2025}
{Абзац восьмий пункту 3 виключено на підставі Постанови КМ № 888 від 16.07.2025}
{Абзац дев'ятий пункту 3 виключено на підставі Постанови КМ № 888 від 16.07.2025}
{Пункт 3 в редакції Постанови КМ № 1371 від 23.12.2021}
4. Мінекономіки повідомляє Укрдержфонду про обсяги бюджетних асигнувань та затверджені розподіли бюджетних коштів.
{Пункт 4 в редакції Постанов КМ № 282 від 21.03.2011, № 1371 від 23.12.2021, № 477 від 30.04.2024}
{Пункт 5 виключено на підставі Постанови КМ № 1371 від 23.12.2021}
6. Фінансова підтримка фермерським господарствам для провадження виробничої діяльності та диверсифікації виробництва надається у розмірі, що не перевищує 1 млн. гривень, із забезпеченням виконання зобов'язання щодо повернення бюджетних коштів:
{Абзац перший пункту 6 із змінами, внесеними згідно з Постановами КМ № 113 від 27.02.2008, № 612 від 10.06.2009, № 282 від 21.03.2011, № 609 від 08.09.2016; в редакції Постанови КМ № 1371 від 23.12.2021, № 477 від 30.04.2024}
новоствореним фермерським господарствам у період становлення (перші три роки після створення), фермерським господарствам, зокрема з відокремленими фермерськими садибами, сімейним фермерським господарствам, фермерським господарствам, які провадять господарську діяльність та розташовані у гірських населених пунктах, на поліських територіях, - строком до п'яти років для придбання техніки, обладнання, придбання маточного поголів'я сільськогосподарських тварин (телиць, нетелей, корів, свиноматок, ярок, вівцематок, кізочок та козоматок) та проведення оцінки відповідності виробництва органічної продукції (сировини), виробництва та переробки сільськогосподарської продукції, придбання, будівництва та реконструкції виробничих і невиробничих приміщень, для закладення багаторічних насаджень, розвитку кредитної та обслуговуючої кооперації, у тому числі для сплати вкладів до статутних капіталів сільськогосподарських кооперативів, утворених фермерськими господарствами самостійно або разом із членами особистих селянських господарств, зрошення та меліорації земель.
{Абзац другий пункту 6 із змінами, внесеними згідно з Постановою КМ № 612 від 10.06.2009; в редакції Постанови КМ № 477 від 30.04.2024}
{Абзац третій пункту 6 виключено на підставі Постанови КМ № 477 від 30.04.2024}
Фінансова підтримка сімейних фермерських господарств без набуття статусу юридичної особи для придбання земельних ділянок сільськогосподарського призначення надається у розмірі, що не перевищує 1 млн. гривень на строк до десяти років для придбання земельної ділянки (ділянок) сукупним розміром до 20 гектарів із забезпеченням виконання зобов'язання щодо повернення бюджетних коштів. Сума фінансової підтримки визначається відповідно до вартості земельної ділянки (ділянок), що планується придбати, але не більше нормативної грошової оцінки зазначеної ділянки (ділянок).
{Пункт 6 доповнено абзацом згідно з Постановою КМ № 1371 від 23.12.2021; із змінами, внесеними згідно з Постановою КМ № 477 від 30.04.2024}
7. Для визначення переліків фермерських господарств, що мають право на отримання фінансової підтримки, Укрдержфонд утворює комісію з питань надання фінансової підтримки (далі - комісія), яку очолює керівник Укрдержфонду.
Загальна кількість членів комісії становить не більше ніж 10 осіб.
Положення про комісію, а також її персональний склад затверджуються керівником Укрдержфонду за погодженням з Мінекономіки.
{Пункт 7 в редакції Постанов КМ № 282 від 21.03.2011, № 1371 від 23.12.2021, № 477 від 30.04.2024}
8. Для отримання фінансової підтримки отримувачі подають через особистий електронний кабінет Державного аграрного реєстру відповідну заявку та електронні копії (фотокопії) таких документів:
{Абзац перший пункту 8 із змінами, внесеними згідно з Постановою КМ № 1625 від 10.12.2025}
довідки про реквізити банківського рахунка фермерського господарства;
балансу та звіту про фінансові результати фермерського господарства;
сертифіката відповідності вимогам законодавства у сфері органічного виробництва, обігу та маркування органічної продукції (у разі наявності);
титульної сторінки проектно-кошторисної документації на створення та зрошення багаторічних насаджень (у разі наявності);
бізнес-плану з техніко-економічним обґрунтуванням доцільності надання підтримки фермерському господарству із зазначенням графіка повернення коштів;
пропозиції фермерського господарства щодо забезпечення виконання зобов'язання з повернення бюджетних коштів у порядку, встановленому законодавством;
підтвердних документів щодо права власності на майно, що пропонується у заставу, та висновку про експертну оцінку зазначеного майна, наданого суб'єктом оціночної діяльності.
Відомості, що підтверджують право власності та/або користування земельною ділянкою, підтверджуються у порядку електронної інформаційної взаємодії з Державним реєстром речових прав на нерухоме майно програмними засобами ведення Державного аграрного реєстру.
{Абзац дев'ятий пункту 8 із змінами, внесеними згідно з Постановою КМ № 1625 від 10.12.2025}
Для отримання фінансової підтримки сімейними фермерськими господарствами без набуття статусу юридичної особи для придбання земельних ділянок сільськогосподарського призначення додатково подається сканована фотокопія витягу з технічної документації про нормативну грошову оцінку земельної ділянки (ділянок), отриманого у поточному році.
Відомості, що підтверджують наявність утримуваних тварин, підтверджуються у порядку електронної інформаційної взаємодії з Єдиним державним реєстром тварин програмними засобами ведення Державного аграрного реєстру.
{Абзац одинадцятий пункту 8 із змінами, внесеними згідно з Постановою КМ № 1625 від 10.12.2025}
Форми заявок на отримання фінансової підтримки затверджуються Мінекономіки.
Відповідальність за недостовірність відомостей, які внесені отримувачем під час електронної реєстрації та самостійно (у ручному режимі), несе отримувач.
Заявка та копії поданих документів засвідчуються головою фермерського господарства шляхом накладення кваліфікованого електронного підпису отримувача.
{Пункт 8 в редакції Постанов КМ № 282 від 21.03.2011, № 1371 від 23.12.2021, № 477 від 30.04.2024}
9. Заявка на отримання фінансової підтримки приймається після оприлюднення в Державному аграрному реєстрі оголошення про початок прийому заявок для отримання фінансової підтримки за відповідними напрямами після затвердження розподілу бюджетних коштів за напрямами.
{Абзац перший пункту 9 в редакції Постанови КМ № 888 від 16.07.2025}
{Абзац другий пункту 9 виключено на підставі Постанови КМ № 888 від 16.07.2025}
{Абзац третій пункту 9 виключено на підставі Постанови КМ № 888 від 16.07.2025}
Оголошення містять умови проведення конкурсу, початкову та кінцеву дати прийому заявок та документів.
Строк прийому заявок та документів не може бути меншим ніж 30 календарних днів.
Заявка реєструється відповідно до вимог статті 42 Закону України “Про адміністративну процедуру”.
У разі невідповідності поданих документів вимогам цього Порядку посадова особа Укрдержфонду, яка розглядає заявки, приймає рішення про залишення заявки без руху відповідно до статті 43 Закону України “Про адміністративну процедуру”, про що протягом трьох робочих днів з дня отримання заявки інформує отримувача за допомогою програмних засобів ведення Державного аграрного реєстру. У повідомленні про залишення заявки без руху зазначаються виявлені недоліки, спосіб та строк їх усунення, а також способи, порядок та строки оскарження рішення про залишення заявки без руху. За клопотанням отримувача Укрдержфонд може продовжити строк усунення виявлених недоліків але не більше трьох днів. Необґрунтоване залишення заявки без руху не допускається. У разі усунення виявлених недоліків у визначений строк заявка вважається поданою в день її надходження. При цьому строк розгляду заявки продовжується на строк залишення заявки без руху.
Фермерське господарство самостійно відстежує опрацювання заявки через особистий електронний кабінет Державного аграрного реєстру.
Укрдержфонд перевіряє подані заявки та відомості про фермерські господарства, які містяться в Державному аграрному реєстрі, на відповідність вимогам цього Порядку та формує переліки фермерських господарств, що претендують на отримання підтримки.
За напрямом, що передбачає провадження фермерськими господарствами виробничої діяльності та диверсифікації виробництва, у десятиденний строк після закінчення строку прийняття заявок та документів формується за допомогою програмних засобів ведення Державного аграрного реєстру перелік фермерських господарств, що претендують на отримання підтримки.
За напрямом, що передбачає придбання земельних ділянок сільськогосподарського призначення сімейними фермерськими господарствами без набуття статусу юридичної особи, переліки фермерських господарств, що претендують на отримання підтримки, формуються за допомогою програмних засобів ведення Державного аграрного реєстру щомісяця до 10 числа.
Переліки фермерських господарств разом з документами, поданими фермерськими господарствами, надсилаються технічними засобами електронних комунікацій упродовж трьох робочих днів членам комісії після їх формування Укрдержфондом.
Комісія розглядає протягом 14 днів отримані переліки разом з документами.
Комісія проводить конкурсний відбір та формує перелік фермерських господарств, що мають право на отримання підтримки, а також резервний перелік фермерських господарств (не більше п'яти господарств від кожної області). Переліки фермерських господарств формуються комісією окремо за кожним напрямом бюджетної програми “Надання кредитів фермерським господарствам”.
Сформовані комісією переліки затверджуються наказом Укрдержфонду за погодженням з Мінекономіки.
У разі коли фермерське господарство - переможець конкурсу відмовляється від підтримки до укладення відповідного договору або в разі неможливості укладення договору підтримки з фермерським господарством до закінчення поточного бюджетного періоду з причин, які виникли після затвердження рішення комісії, переможцем вважається перше за черговістю фермерське господарство з резервного переліку.
Засідання комісії проводиться у разі потреби. Останнє засідання комісії проводиться не пізніше 15 жовтня.
{Абзац сімнадцятий пункту 9 із змінами, внесеними згідно з Постановою КМ № 888 від 16.07.2025}
Після погодження Мінекономіки наказу Укрдержфонду фермерським господарствам за допомогою програмних засобів ведення Державного аграрного реєстру надсилаються повідомлення щодо результатів розгляду поданих ними заявок.
На підставі погодженого Мінекономіки наказу Укрдержфонду Мінекономіки спрямовує розподілений обсяг коштів до Укрдержфонду, який укладає з фермерськими господарствами - переможцями конкурсу договори про надання підтримки та перераховує їм бюджетні кошти.
Форми переліків фермерських господарств для надання підтримки затверджуються Мінекономіки.
{Абзац двадцять перший пункту 9 виключено на підставі Постанови КМ № 888 від 16.07.2025}
{Абзац двадцять другий пункту 9 виключено на підставі Постанови КМ № 888 від 16.07.2025}
{Абзац двадцять третій пункту 9 виключено на підставі Постанови КМ № 888 від 16.07.2025}
{Абзац двадцять четвертий пункту 9 виключено на підставі Постанови КМ № 888 від 16.07.2025}
Під час визначення переможців конкурсу за напрямом, що передбачає провадження фермерськими господарствами виробничої діяльності та диверсифікацію виробництва, перевага надається фермерським господарствам, у тому числі сімейним фермерським господарствам, за умови їх відповідності одному з таких критеріїв:
{Абзац двадцять п'ятий пункту 9 в редакції Постанови КМ № 888 від 16.07.2025}
головою фермерського господарства є особа віком до 35 років (включно);
{Абзац двадцять шостий пункту 9 в редакції Постанови КМ № 888 від 16.07.2025}
головою фермерського господарства є особа жіночої статі, зокрема, жінка-фермер, дружина ветерана, дружина фермера-ветерана, яка започатковує бізнес в аграрній галузі;
{Абзац двадцять сьомий пункту 9 в редакції Постанови КМ № 888 від 16.07.2025}
створення додаткових робочих місць у сільській місцевості;
{Абзац двадцять восьмий пункту 9 в редакції Постанови КМ № 888 від 16.07.2025}
провадження діяльності з вирощування та розведення:
{Абзац двадцять дев'ятий пункту 9 в редакції Постанови КМ № 888 від 16.07.2025}
- великої рогатої худоби;
{Абзац тридцятий пункту 9 в редакції Постанови КМ № 888 від 16.07.2025}
- об'єктів аквакультури;
{Абзац пункту 9 в редакції Постанови КМ № 888 від 16.07.2025}
наявність у власності та/або користуванні не більше 100 гектарів земель сільськогосподарського призначення та річного доходу від реалізації продукції, що не перевищує 5 млн. гривень;
{Абзац пункту 9 в редакції Постанови КМ № 888 від 16.07.2025}
здійснення будівництва та/або реконструкції овочесховищ;
{Абзац пункту 9 в редакції Постанови КМ № 888 від 16.07.2025}
закладення молодих плодово-ягідних насаджень;
{Абзац пункту 9 в редакції Постанови КМ № 888 від 16.07.2025}
закладення молодих виноградних насаджень;
{Абзац пункту 9 в редакції Постанови КМ № 888 від 16.07.2025}
наявність сертифіката відповідності вимогам законодавства у сфері органічного виробництва, обігу та маркування органічної продукції.
{Абзац пункту 9 в редакції Постанови КМ № 888 від 16.07.2025}
Під час визначення переможців конкурсу перевага за напрямом, що передбачає придбання земельних ділянок сільськогосподарського призначення сімейними фермерськими господарствами без набуття статусу юридичної особи, надається фермерським господарствам:
{Абзац тридцять сьомий пункту 9 із змінами, внесеними згідно з Постановою КМ № 888 від 16.07.2025}
у власності яких перебувають від п'яти корів, овець, кіз, ідентифікованих та зареєстрованих відповідно до законодавства;
які провадять сільськогосподарську діяльність на землях сільськогосподарського призначення із застосуванням гідротехнічної меліорації;
які отримали сертифікат відповідності вимогам законодавства у сфері органічного виробництва, обігу та маркування органічної продукції.
{Пункт 9 в редакції Постанов КМ № 282 від 21.03.2011, № 609 від 08.09.2016, № 1371 від 23.12.2021, № 477 від 30.04.2024; із змінами, внесеними згідно з Постановою КМ № 1625 від 10.12.2025}
10. Ведення бухгалтерського обліку, відкриття і закриття рахунків, реєстрація, облік бюджетних зобов'язань в органах Казначейства, а також операції, пов'язані з використанням бюджетних коштів, здійснюються в установленому законодавством порядку.
{Пункт 10 в редакції Постанови КМ № 282 від 21.03.2011; із змінами, внесеними згідно з Постановою КМ № 603 від 21.08.2013; в редакції Постанови КМ № 477 від 30.04.2024}
11. Для перерахування коштів фінансової підтримки фермерських господарств Укрдержфонд надає органу Казначейства платіжні інструкції і договір.
{Абзац перший пункту 11 в редакції Постанови КМ № 477 від 30.04.2024}
Перерахування бюджетних коштів здійснюється на поточні рахунки фермерських господарств, відкриті в установах банків.
{Абзац другий пункту 11 в редакції Постанови КМ № 477 від 30.04.2024}
За напрямом, що передбачає провадження фермерськими господарствами виробничої діяльності та диверсифікації виробництва, фермерські господарства у тримісячний строк після надходження коштів фінансової підтримки подають до Укрдержфонду засвідчені головою фермерського господарства копії документів, що підтверджують цільове використання зазначених коштів.
{Абзац третій пункту 11 із змінами, внесеними згідно з Постановою КМ № 477 від 30.04.2024}
За напрямом, що передбачає придбання земельних ділянок сільськогосподарського призначення сімейними фермерськими господарствами без набуття статусу юридичної особи, голова сімейного фермерського господарства у тримісячний строк після надходження коштів фінансової підтримки зобов'язаний укласти в установленому порядку договір купівлі-продажу земельної ділянки, нотаріальну копію якого надати Укрдержфонду для підтвердження цільового використання коштів. Придбані земельні ділянки, на які сімейні фермерські господарства без набуття статусу юридичної особи отримали фінансову підтримку, не можуть бути продані, подаровані, передані в заставу або оренду до повного повернення коштів наданої підтримки і використовуються виключно за призначенням. Надання фінансової підтримки здійснюється за умови прийняття набувачем відповідного зобов'язання, викладеного в письмовій формі.
{Абзац четвертий пункту 11 із змінами, внесеними згідно з Постановою КМ № 477 від 30.04.2024}
{Пункт 11 в редакції Постанови КМ № 1371 від 23.12.2021}
12. Фермерське господарство несе відповідальність згідно із законодавством за нецільове використання одержаних коштів та своєчасне і в повному обсязі повернення до державного бюджету коштів фінансової підтримки.
У разі встановлення контролюючими органами факту незаконного отримання бюджетних коштів отримувач повертає отримані бюджетні кошти до державного бюджету і позбавляється протягом трьох років з дати виявлення такого порушення права на отримання фінансової підтримки.
{Пункт 12 доповнено абзацом згідно з Постановою КМ № 113 від 27.02.2008; в редакції Постанови КМ № 888 від 16.07.2025}
{Абзац третій пункту 12 виключено на підставі Постанови КМ № 1371 від 23.12.2021}
13. Кошти фінансової підтримки, надані фермерським господарствам на конкурсних засадах на поворотній основі, повертаються згідно з укладеними відповідно до цього Порядку договорами на відповідний рахунок Укрдержфонду, відкритий в Казначействі за місцем реєстрації, і протягом двох робочих днів перераховуються до державного бюджету.
Фермерські господарства, виробничі потужності яких станом на 24 лютого 2022 р. було розміщено на територіях активних бойових дій (для яких не визначена дата завершення бойових дій), територіях активних бойових дій, на яких функціонують державні електронні інформаційні ресурси (для яких не визначена дата завершення бойових дій), і тимчасово окупованих Російською Федерацією територіях України (для яких не визначена дата завершення тимчасової окупації), що включені до переліку територій, на яких ведуться (велися) бойові дії або тимчасово окупованих Російською Федерацією, затвердженого Мінрозвитку, мають право на пролонгацію діючих кредитів, наданих згідно з цим Порядком, на строк не пізніше 31 грудня 2025 року.
{Абзац другий пункту 13 із змінами, внесеними згідно з Постановами КМ № 641 від 04.06.2025 - застосовується з 20 березня 2025 року, № 888 від 16.07.2025}
Сімейні фермерські господарства, створені без статусу юридичної особи на підставі декларації, голови яких одноосібно провадять діяльність та проходять військову службу в складі Збройних Сил або інших утворених відповідно до законодавства військових формувань під час воєнного стану, мають право на пролонгацію діючих кредитів за умови надання відповідних підтвердних документів.
Для пролонгації діючих кредитів фермерські господарства подають до Укрдержфонду звернення у довільній формі, в тому числі за допомогою програмних засобів ведення Державного аграрного реєстру, на підставі яких Укрдержфонд протягом 30 днів укладає додаткову угоду.
{Абзац четвертий пункту 13 із змінами, внесеними згідно з Постановою КМ № 1625 від 10.12.2025}
{Пункт 13 в редакції Постанов КМ № 609 від 08.09.2016, № 477 від 30.04.2024}
{Пункт 131 виключено на підставі Постанови КМ № 1371 від 23.12.2021}
14. {Абзац перший пункту 14 виключено на підставі Постанови КМ № 1371 від 23.12.2021}
Укрдержфонд щокварталу до 10 числа наступного місяця надсилає Мінекономіки узагальнену інформацію про використання бюджетних коштів.
Мінекономіки щокварталу до 15 числа місяця, що настає за звітним періодом, та в місячний строк після закінчення бюджетного року подає до Мінфіну звіт про стан виконання результативних показників відповідно до паспортів бюджетних програм.
15. Складення та подання фінансової і бюджетної звітності про використання бюджетних коштів, а також контроль за їх цільовим та ефективним витрачанням здійснюються в установленому законодавством порядку.
{Порядок доповнено пунктом 15 згідно з Постановою КМ № 1625 від 10.12.2025}
{Порядок в редакції Постанови КМ № 349 від 01.03.2007}
