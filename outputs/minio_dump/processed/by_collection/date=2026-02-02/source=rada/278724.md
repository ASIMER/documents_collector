---
source: "rada"
dokid: 278724
nreg: "1102-2008-п"
title: "Про затвердження Порядку тимчасового затримання працівниками уповноважених підрозділів Національної поліції транспортних засобів та їх зберігання"
doc_date: 2008-12-17
revision_date: 2025-12-18
status: 5
types: [2, 25]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 17 грудня 2008 р. № 1102
Київ
Про затвердження Порядку тимчасового затримання працівниками уповноважених підрозділів Національної поліції транспортних засобів та їх зберігання
{Назва Постанови в редакції Постанови КМ № 989 від 14.11.2018}
{Із змінами, внесеними згідно з Постановами КМ
№ 94 від 11.02.2009
№ 1136 від 14.10.2009
№ 54 від 25.01.2012
№ 476 від 08.07.2015
№ 888 від 28.10.2015
№ 699 від 11.10.2016
№ 516 від 12.07.2017
№ 553 від 11.07.2018
№ 989 від 14.11.2018
№ 855 від 11.08.2023
№ 1653 від 10.12.2025}
Відповідно до статті 2652 Кодексу України про адміністративні правопорушення та статті 36 Закону України “Про виконавче провадження” Кабінет Міністрів України постановляє:
{Вступна частина із змінами, внесеними згідно з Постановами КМ № 54 від 25.01.2012, № 699 від 11.10.2016}
1. Затвердити Порядок тимчасового затримання працівниками уповноважених підрозділів Національної поліції транспортних засобів та їх зберігання, що додається.
{Пункт 1 в редакції Постанови КМ № 989 від 14.11.2018}
2. Національній поліції забезпечити функціонування спеціальних майданчиків і стоянок для зберігання тимчасово затриманих транспортних засобів.
{Абзац перший пункту 2 із змінами, внесеними згідно з Постановою КМ № 476 від 08.07.2015; в редакції Постанови КМ № 888 від 28.10.2015}
Дозволити територіальним (у тому числі міжрегіональним) органам Національної поліції для доставляння та зберігання тимчасово затриманих транспортних засобів укладати договори з державними підприємствами, які належать до сфери управління Міністерства внутрішніх справ або Національної поліції. У разі потреби зазначені державні підприємства залучають на конкурсних засадах підприємства, установи та організації недержавної форми власності для надання окремих видів таких послуг.
{Пункт 2 доповнено абзацом згідно з Постановою КМ № 1136 від 14.10.2009; в редакції Постанови КМ № 54 від 25.01.2012; із змінами, внесеними згідно з Постановами КМ № 476 від 08.07.2015, № 888 від 28.10.2015, № 989 від 14.11.2018}
3. Рекомендувати органам місцевого самоврядування виділити у межах населених пунктів територіальним органам Національної поліції земельні ділянки для створення спеціальних майданчиків і стоянок для зберігання тимчасово затриманих транспортних засобів.
{Пункт 3 із змінами, внесеними згідно з Постановами КМ № 476 від 08.07.2015, № 888 від 28.10.2015}
Прем'єр-міністр України
Ю.ТИМОШЕНКО
Інд. 31
ЗАТВЕРДЖЕНО
постановою Кабінету Міністрів України
від 17 грудня 2008 р. № 1102
ПОРЯДОК
тимчасового затримання працівниками уповноважених підрозділів Національної поліції транспортних засобів та їх зберігання
{Назва Порядку в редакції Постанови КМ № 989 від 14.11.2018}
{У тексті Порядку слова “уповноважена особа територіального, у тому числі міжрегіонального органу патрульної служби” в усіх відмінках і формах числа замінено словом “поліцейський” у відповідному відмінку і числі згідно з Постановою КМ № 888 від 28.10.2015}
1. Цей Порядок визначає процедуру тимчасового затримання транспортних засобів працівниками уповноважених підрозділів Національної поліції (далі - поліцейські), зберігання таких транспортних засобів на спеціальних майданчиках і стоянках, а також їх повернення.
{Пункт 1 в редакції Постанови КМ № 989 від 14.11.2018}
2. Тимчасове затримання транспортного засобу проводиться поліцейським у разі наявності в нього підстав вважати, що водієм вчинено порушення, передбачені частинами першою - четвертою, шостою і сьомою статті 121, статтею 1213, частинами третьою, п'ятою - сьомою статті 122 (у частині порушення правил зупинки, стоянки, що створюють перешкоди дорожньому руху або загрозу безпеці руху, порушення правил зупинки чи стоянки на місцях, що позначені відповідними дорожніми знаками або дорожньою розміткою, на яких дозволено зупинку чи стоянку лише транспортних засобів, якими керують водії з інвалідністю або водії, які перевозять осіб з інвалідністю, транспортних засобів, оснащених електричними двигунами (одним чи декількома), статтями 1225, 124, 126, частинами першою - четвертою статті 130, статтями 1321, 2061 Кодексу України про адміністративні правопорушення.
{Абзац перший пункту 2 із змінами, внесеними згідно з Постановами КМ № 1136 від 14.10.2009, № 476 від 08.07.2015, № 553 від 11.07.2018; в редакції Постанови КМ № 989 від 14.11.2018; із змінами, внесеними згідно з Постановою КМ № 855 від 11.08.2023}
Тимчасове затримання транспортного засобу здійснюється також у разі виявлення транспортного засобу боржника, оголошеного в розшук відповідно до статті 36 Закону України “Про виконавче провадження”.
{Пункт 2 доповнено абзацом згідно з Постановою КМ № 54 від 25.01.2012; із змінами, внесеними згідно з Постановою КМ № 476 від 08.07.2015; в редакції Постанови КМ № 888 від 28.10.2015; із змінами, внесеними згідно з Постановою КМ № 699 від 11.10.2016}
Поліцейським забороняється брати участь у тимчасовому затриманні транспортних засобів у випадках, не передбачених законом.
{Пункт 2 доповнено абзацом згідно з Постановою КМ № 94 від 11.02.2009; із змінами, внесеними згідно з Постановами КМ № 476 від 08.07.2015, № 989 від 14.11.2018}
{Пункт 2 із змінами, внесеними згідно з Постановою КМ № 94 від 11.02.2009}
21. За наявності правових підстав, передбачених пунктом 2 цього Порядку, тимчасове затримання транспортного засобу проводиться шляхом його блокування або доставлення для зберігання на спеціальний майданчик чи стоянку.
Тимчасове затримання транспортного засобу шляхом доставлення його для зберігання на спеціальний майданчик чи стоянку проводиться виключно за умов, що розміщення такого транспортного засобу суттєво перешкоджає дорожньому руху чи створює загрозу безпеці руху, або транспортний засіб розміщений на місцях, призначених для зупинки, стоянки, безоплатного паркування транспортних засобів, якими керують водії з інвалідністю або водії, які перевозять осіб з інвалідністю, або на місцях, призначених для зупинки, стоянки, паркування транспортних засобів, оснащених електричними двигунами (одним чи декількома).
{Абзац другий пункту 21 із змінами, внесеними згідно з Постановою КМ № 855 від 11.08.2023}
За відсутності умов, зазначених в абзаці другому цього пункту, тимчасове затримання транспортного засобу проводиться шляхом блокування за допомогою технічних пристроїв.
Випадки, коли розміщення транспортного засобу вважається таким, що суттєво перешкоджає дорожньому руху або створює загрозу безпеці руху, визначені частиною третьою статті 2654 Кодексу України про адміністративні правопорушення.
{Порядок доповнено пунктом 21 згідно з Постановою КМ № 989 від 14.11.2018}
3. Доставлення транспортного засобу на спеціальний майданчик чи стоянку здійснюється за допомогою спеціальних автомобілів - евакуаторів (далі - евакуатор), у тому числі тих, що належать підприємствам, установам та організаціям, які провадять діяльність, пов'язану з транспортуванням транспортних засобів, і з якими територіальним (у тому числі міжрегіональним) органом Національної поліції укладені в установленому порядку договори.
Для доставлення транспортного засобу на спеціальний майданчик чи стоянку поліцейський викликає евакуатор через чергового відповідного територіального органу Національної поліції.
{Пункт 3 доповнено абзацом згідно з Постановою КМ № 989 від 14.11.2018}
{Пункт 3 із змінами, внесеними згідно з Постановами КМ № 476 від 08.07.2015, № 888 від 28.10.2015, № 989 від 14.11.2018}
4. У разі тимчасового затримання транспортного засобу складається акт огляду та тимчасового затримання транспортного засобу згідно з додатком із зазначенням:
дати, часу, місця порушення і підстави для тимчасового затримання транспортного засобу;
прізвища, імені та по батькові, спеціального звання, посади, найменування органу (підрозділу), у якому проходить службу поліцейський, який приймає рішення про тимчасове затримання транспортного засобу;
типу, марки, номерного знака, переліку візуальних недоліків та пошкоджень транспортного засобу, що тимчасово затримується.
У разі тимчасового затримання транспортного засобу шляхом його блокування в акті вказується розташування місця його блокування, а у разі доставлення для зберігання на спеціальний майданчик чи стоянку також додатково зазначаються:
найменування, місцезнаходження та номер телефону підприємства, установи або організації, які доставляють транспортний засіб на спеціальний майданчик чи стоянку, номерний знак евакуатора;
найменування, місцезнаходження та номер телефону підприємства, установи або організації, які прийняли транспортний засіб для зберігання на спеціальний майданчик чи стоянку;
адреса місця зберігання транспортного засобу;
посада, прізвище, ім'я та по батькові особи, яка виконує роботи з доставлення транспортного засобу на спеціальний майданчик чи стоянку.
У разі прийняття рішення про доставлення транспортного засобу на спеціальний майданчик чи стоянку акт огляду та тимчасового затримання транспортного засобу складається в присутності особи, яка виконує роботи з доставлення транспортного засобу на спеціальний майданчик чи стоянку. У разі фіксації обставин тимчасового затримання транспортного засобу в режимі фотозйомки (відеозапису) таке затримання проводиться без присутності понятих.
{Абзац десятий пункту 4 в редакції Постанови КМ № 855 від 11.08.2023}
Акт огляду та тимчасового затримання транспортного засобу підписує поліцейський, який прийняв рішення про таке затримання, а в разі доставлення транспортного засобу на спеціальний майданчик чи стоянку - також особа, яка виконує роботи з доставлення такого засобу на спеціальний майданчик чи стоянку, а якщо фіксація обставин тимчасового затримання транспортного засобу не здійснювалася в режимі фотозйомки (відеозапису), - підписують також два понятих.
{Абзац одинадцятий пункту 4 в редакції Постанови КМ № 855 від 11.08.2023}
Вказаний акт також підписують відповідальна особа, зазначена в частині першій статті 142 Кодексу України про адміністративні правопорушення, особа, яка ввезла транспортний засіб на територію України, або особа, яка керувала транспортним засобом на момент вчинення правопорушення, а також аварійний комісар у разі їх присутності.
Один примірник акта надається відповідальній особі, зазначеній у частині першій статті 142 Кодексу України про адміністративні правопорушення, або особі, яка ввезла транспортний засіб на територію України, або особі, яка керувала транспортним засобом на момент вчинення правопорушення, у разі їх присутності. У разі відсутності зазначених осіб примірник акта долучається до матеріалів справи про адміністративне правопорушення та може бути отриманий за зверненням таких осіб.
Другий примірник акта зберігається в матеріалах справи про адміністративне правопорушення.
У разі тимчасового затримання транспортного засобу місце розташування такого транспортного засобу повинно бути обов'язково зафіксоване в режимі фотозйомки (відеозапису), крім випадків тимчасового затримання транспортного засобу боржника, оголошеного в розшук відповідно до статті 36 Закону України “Про виконавче провадження”.
Режим фотозйомки (відеозапису) передбачає здійснення поліцейським за допомогою технічних засобів (із функціями запису, зберігання, відтворення і передачі фото-, відеоінформації) фото/відеофіксації обставин порушення правил зупинки, стоянки або паркування транспортних засобів, а саме: дати, часу (моменту), місця розташування транспортного засобу відносно нерухомих об'єктів та/або географічних координат, інших ознак наявності складу адміністративного правопорушення, передбаченого відповідною статтею Особливої частини Кодексу України про адміністративні правопорушення. Під час здійснення фотозйомки обов'язковою є наявність не менше двох зображень транспортного засобу, отриманих з різних або протилежних боків.
{Абзац шістнадцятий пункту 4 із змінами, внесеними згідно з Постановою КМ № 855 від 11.08.2023}
Вказані зображення чи відеозапис разом з іншою інформацією про адміністративне правопорушення за наявної технічної можливості негайно, однак не пізніше ніж протягом наступного робочого дня з дня встановлення відповідальної особи, зазначеної в частині першій статті 142 Кодексу України про адміністративні правопорушення, вносяться до Реєстру адміністративних правопорушень у сфері безпеки дорожнього руху.
У разі коли водій, що вчинив правопорушення, присутній під час тимчасового затримання транспортного засобу і порушення неможливо усунути на місці в максимально короткий строк, поліцейський оформляє протокол про адміністративне правопорушення, а у випадках, передбачених Кодексом України про адміністративні правопорушення, виносить постанову у справі про адміністративне правопорушення без складення протоколу. У протоколі (постанові) робиться відповідний запис про тимчасове затримання транспортного засобу із зазначенням інформації про складення акта огляду та тимчасового затримання транспортного засобу, що долучається до протоколу (постанови).
Якщо правопорушення може бути усунуте водієм у максимально короткий строк, поліцейський не проводить тимчасове затримання транспортного засобу і оформляє протокол про адміністративне правопорушення, а у випадках, передбачених Кодексом України про адміністративні правопорушення, виносить постанову у справі про адміністративне правопорушення без складення протоколу. При цьому акт огляду та тимчасового затримання транспортного засобу, якщо його вже складено, долучається до рапорту поліцейського про факт появи водія на місці правопорушення в момент виконання робіт із завантаження транспортного засобу.
{Пункт 4 в редакції Постанови КМ № 989 від 14.11.2018}
41. Якщо в режимі фотозйомки (відеозапису) зафіксовано адміністративне правопорушення, передбачене частинами третьою і сьомою статті 122 (у частині порушення правил зупинки, стоянки) Кодексу України про адміністративне правопорушення, поліцейський зобов'язаний розмістити на лобовому склі транспортного засобу копію постанови про притягнення до адміністративної відповідальності (якщо технічні можливості дають змогу установити відповідальну особу, зазначену в частині першій статті 142 Кодексу України про адміністративне правопорушення, на місці вчинення правопорушення) або повідомлення про притягнення до адміністративної відповідальності (якщо технічні можливості не дають змогу установити відповідальну особу, зазначену в частині першій статті 142 згаданого Кодексу, на місці вчинення правопорушення).
{Абзац перший пункту 41 із змінами, внесеними згідно з Постановою КМ № 855 від 11.08.2023}
Повідомлення про притягнення до адміністративної відповідальності повинно містити:
відомості, передбачені частинами другою - четвертою статті 283 Кодексу України про адміністративні правопорушення, крім відомостей про особу, стосовно якої розглядається справа;
інформацію про порядок виконання адміністративного стягнення, у тому числі реквізити для сплати 50 відсотків розміру штрафу протягом 10 банківських днів з дня вчинення відповідного правопорушення, що вважатиметься виконанням адміністративного стягнення в повному обсязі.
{Порядок доповнено пунктом 41 згідно з Постановою КМ № 989 від 14.11.2018}
5. У разі коли доставити транспортний засіб на спеціальний майданчик чи стоянку неможливо, поліцейський проводить його затримання шляхом блокування з дотриманням умов безпеки дорожнього руху.
{Пункт 5 із змінами, внесеними згідно з Постановами КМ № 476 від 08.07.2015, № 989 від 14.11.2018}
6. У разі відсутності водія, транспортний засіб якого доставляється на спеціальний майданчик чи стоянку або блокується, поліцейський залишає на місці, де був автомобіль, або під склоочисниками заблокованого автомобіля повідомлення про тимчасове затримання транспортного засобу та необхідність прибуття такого водія до територіального органу Національної поліції для оформлення протоколу про адміністративне правопорушення або винесення постанови у справі про адміністративне правопорушення.
{Абзац перший пункту 6 із змінами, внесеними згідно з Постановою КМ № 476 від 08.07.2015; в редакції Постанови КМ № 888 від 28.10.2015; із змінами, внесеними згідно з Постановою КМ № 989 від 14.11.2018}
Форма повідомлення про тимчасове затримання транспортного засобу затверджується МВС.
{Абзац другий пункту 6 із змінами, внесеними згідно з Постановою КМ № 888 від 28.10.2015}
У разі тимчасового затримання транспортного засобу (крім випадків тимчасового затримання транспортного засобу боржника, оголошеного в розшук відповідно до статті 36 Закону України “Про виконавче провадження”) інформація про таке затримання невідкладно передається на абонентський номер рухомого (мобільного) зв'язку та на адресу електронної пошти, які відповідальна особа, зазначена в частині першій статті 142 Кодексу України про адміністративні правопорушення, або особа, яка ввезла транспортний засіб на територію України, вказала у відповідній заяві, поданій уповноваженому органу (підрозділу) МВС, та які внесені до Єдиного державного реєстру транспортних засобів.
{Пункт 6 доповнено абзацом згідно з Постановою КМ № 989 від 14.11.2018}
Зазначена інформація повинна містити відомості про адресу веб-сайту в Інтернеті, на якому особа може ознайомитися із зображенням чи відеозаписом транспортного засобу в момент вчинення адміністративного правопорушення, а також про місце зберігання тимчасово затриманого транспортного засобу.
{Пункт 6 доповнено абзацом згідно з Постановою КМ № 989 від 14.11.2018}
7. Розблокування транспортного засобу здійснюється поліцейським після складення протоколу про адміністративне правопорушення або винесення постанови у справі про адміністративне правопорушення.
{Пункт 7 із змінами, внесеними згідно з Постановою КМ № 476 від 08.07.2015; в редакції Постанови КМ № 888 від 28.10.2015}
8. Про місце зберігання тимчасово затриманого транспортного засобу поліцейський повідомляє водієві під час складання протоколу про адміністративне правопорушення або винесення постанови у справі про адміністративне правопорушення, а в разі його відсутності - до чергової частини територіального органу Національної поліції. Про тимчасове затримання транспортного засобу боржника поліцейський письмово повідомляє державному виконавцю, приватному виконавцю не пізніше наступного робочого дня з дня затримання із зазначенням місця зберігання транспортного засобу.
{Пункт 8 із змінами, внесеними згідно з Постановами КМ № 54 від 25.01.2012, № 476 від 08.07.2015; в редакції Постанови КМ № 888 від 28.10.2015; із змінами, внесеними згідно з Постановами КМ № 699 від 11.10.2016, № 516 від 12.07.2017}
{Пункт 9 виключено на підставі Постанови КМ № 888 від 28.10.2015}
10. Транспортний засіб може бути тимчасово затриманий на строк до вирішення справи про адміністративне правопорушення, але не більш як на три дні з дати такого затримання.
Строк затримання транспортного засобу обчислюється з моменту складення акта огляду та тимчасового затримання транспортного засобу, а строк зберігання - з моменту доставлення транспортного засобу на спеціальний майданчик чи стоянку.
{Абзац другий пункту 10 із змінами, внесеними згідно з Постановами КМ № 54 від 25.01.2012, № 888 від 28.10.2015; в редакції Постанови КМ № 989 від 14.11.2018}
11. Відповідальна особа, зазначена в частині першій статті 142 Кодексу України про адміністративні правопорушення, особа, яка ввезла транспортний засіб на територію України, або особа, яка керувала транспортним засобом на момент вчинення правопорушення, крім транспортного засобу боржника, має право доступу до транспортного засобу, що перебуває на спеціальному майданчику чи стоянці, у присутності особи, відповідальної за зберігання такого транспортного засобу.
{Пункт 11 із змінами, внесеними згідно з Постановою КМ № 54 від 25.01.2012; в редакції Постанови КМ № 989 від 14.11.2018}
12. Повернення тимчасово затриманого транспортного засобу, що зберігається на спеціальному майданчику чи стоянці, здійснюється за зверненням відповідальної особи, зазначеної в частині першій статті 142 Кодексу України про адміністративні правопорушення, особи, яка ввезла транспортний засіб на територію України, або особи, яка керувала транспортним засобом на момент вчинення правопорушення.
Умовами повернення зазначеним особам транспортного засобу є оплата вартості послуги з транспортування та/або зберігання транспортного засобу, а в разі винесення постанови про накладення стягнення у вигляді штрафу - його сплата.
Вилучення тимчасово затриманого транспортного засобу боржника із спеціального майданчика чи стоянки здійснюється державним виконавцем, приватним виконавцем на підставі вимоги.
{Пункт 12 в редакції Постанови КМ № 989 від 14.11.2018}
13. За транспортування і зберігання транспортного засобу на спеціальному майданчику чи стоянці справляється плата у встановленому спільним наказом МВС та Мінекономіки розмірі за погодженням з Мінфіном.
{Абзац перший пункту 13 із змінами, внесеними згідно з Постановами КМ № 989 від 14.11.2018, № 1653 від 10.12.2025}
Витрати з транспортування і зберігання транспортного засобу боржника на спеціальному майданчику чи стоянці компенсуються органом державної виконавчої служби, приватним виконавцем після вилучення транспортного засобу із спеціального майданчика чи стоянки за рахунок коштів виконавчого провадження у порядку, встановленому спільним наказом МВС та Мін'юсту.
{Пункт 13 доповнено абзацом згідно з Постановою КМ № 699 від 11.10.2016; із змінами, внесеними згідно з Постановою КМ № 516 від 12.07.2017}
{Пункт 13 із змінами, внесеними згідно з Постановами КМ № 94 від 11.02.2009, № 476 від 08.07.2015}
14. На спеціальному майданчику і стоянці ведеться в установленому МВС порядку облік прийняття і видачі тимчасово затриманих транспортних засобів.
15. У разі заподіяння транспортному засобу шкоди під час його транспортування та/або зберігання завдані збитки відшкодовуються за рахунок суб'єкта господарювання, що надає такі послуги, та/або відповідного страхового відшкодування, що здійснюється за правовідносинами обов'язкового страхування цивільної відповідальності суб'єкта господарювання, що надає послуги з транспортування та/або зберігання транспортних засобів у разі їх тимчасового затримання.
Спори, пов'язані із шкодою, що заподіяна майну, яке перебуває в тимчасово затриманому транспортному засобі, під час транспортування або зберігання на спеціальному майданчику чи стоянці, розв'язуються в установленому законодавством порядку.
{Пункт 15 в редакції Постанови КМ № 989 від 14.11.2018}
Додаток
до Порядку
(в редакції постанови Кабінету Міністрів України
від 11 серпня 2023 р. № 855)
АКТ
огляду та тимчасового затримання транспортного засобу
{Порядок доповнено додатком згідно з Постановою КМ № 989 від 14.11.2018; в редакції Постанови КМ № 855 від 11.08.2023}
