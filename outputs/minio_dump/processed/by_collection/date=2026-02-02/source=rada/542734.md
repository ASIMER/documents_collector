---
source: "rada"
dokid: 542734
nreg: "142-2025-п"
title: "Про реалізацію експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури"
doc_date: 2025-02-07
revision_date: 2026-01-20
status: 5
types: [2, 25]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 7 лютого 2025 р. № 142
Київ
Про реалізацію експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури
{Назва Постанови із змінами, внесеними згідно з Постановою КМ № 1315 від 18.10.2025}
{Із змінами, внесеними згідно з Постановами КМ
№ 1315 від 18.10.2025
№ 45 від 14.01.2026}
Кабінет Міністрів України постановляє:
1. Погодитися з пропозицією Міністерства розвитку громад та територій і Державного агентства відновлення та розвитку інфраструктури стосовно реалізації до набрання чинності законодавчим актом щодо врегулювання питань нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, але не довше ніж протягом двох років з дня набрання чинності цією постановою експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури (далі - експериментальний проект).
2. Затвердити Порядок реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, що додається.
3. Установити, що під час реалізації експериментального проекту не застосовуються:
1) постанова Кабінету Міністрів України від 21 вересня 1998 р. № 1482 “Про передачу об'єктів права державної та комунальної власності” (Офіційний вісник України, 1998 р., № 38, ст. 1405);
2) постанова Кабінету Міністрів України від 27 грудня 2001 р. № 1764 “Про затвердження Порядку державного фінансування капітального будівництва” (Офіційний вісник України, 2001 р., № 52, ст. 2374);
3) постанова Кабінету Міністрів України від 13 квітня 2011 р. № 466 “Деякі питання виконання підготовчих і будівельних робіт” (Офіційний вісник України, 2011 р., № 34, ст. 1404);
4) постанова Кабінету Міністрів України від 13 листопада 2013 р. № 835 “Про затвердження Порядку відбору інвестиційних проектів, для реалізації яких надається державна підтримка” (Офіційний вісник України, 2013 р., № 90, ст. 3321; 2018 р., № 1, ст. 13);
5) постанова Кабінету Міністрів України від 22 липня 2015 р. № 571 “Деякі питання управління державними інвестиціями” (Офіційний вісник України, 2015 р., № 64, ст. 2116);
6) постанова Кабінету Міністрів України від 4 грудня 2019 р. № 1070 “Деякі питання здійснення розпорядниками (одержувачами) бюджетних коштів попередньої оплати товарів, робіт і послуг, що закуповуються за бюджетні кошти” (Офіційний вісник України, 2020 р., № 2, ст. 64);
7) абзаци третій - дев'ятий пункту 9 Порядку складання, розгляду, затвердження та основних вимог до виконання кошторисів бюджетних установ, затверджених постановою Кабінету Міністрів України від 28 лютого 2002 р. № 228 (Офіційний вісник України, 2002 р., № 9, ст. 414; 2011 р., № 5, ст. 248);
{Пункт 3 доповнено підпунктом 7 згідно з Постановою КМ № 1315 від 18.10.2025}
8) постанова Кабінету Міністрів України від 3 жовтня 2012 р. № 899 “Про порядок здійснення витрат суб'єктами господарювання державного сектору економіки у разі незатвердження (непогодження) річних фінансових планів у встановленому порядку” (Офіційний вісник України, 2012 р., № 75, ст. 3027).
{Пункт 3 доповнено підпунктом 8 згідно з Постановою КМ № 1315 від 18.10.2025}
4. Міністерству розвитку громад та територій і Державному агентству відновлення та розвитку інфраструктури подати Кабінетові Міністрів України:
протягом місяця з дня завершення реалізації експериментального проекту звіт про результати його реалізації;
протягом двох місяців з дня набрання чинності цією постановою пропозиції стосовно внесення змін до законодавчого акта щодо врегулювання питань нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.
{Текст Постанови із змінами, внесеними згідно з Постановою КМ № 1315 від 18.10.2025}
Прем'єр-міністр України
Д. ШМИГАЛЬ
Інд. 21
ЗАТВЕРДЖЕНО
постановою Кабінету Міністрів України
від 7 лютого 2025 р. № 142
ПОРЯДОК
реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури
{Назва Порядку із змінами, внесеними згідно з Постановою КМ № 1315 від 18.10.2025}
{Текст Порядку, крім абзаців першого і другого пункту 6, після слів “паливно-енергетичного сектору” доповнено словами “, підсектору залізничного транспорту сектору транспорту і пошти, сектору систем життєзабезпечення” згідно з Постановою КМ № 1315 від 18.10.2025}
{У тексті Порядку слова “обласна та Київська міська військова адміністрація” в усіх відмінках і формах числа замінено словами “обласна та Київська міська держадміністрація (військова адміністрація)” у відповідному відмінку і числі згідно з Постановою КМ № 45 від 14.01.2026}
1. Цей Порядок визначає процедуру реалізації експериментального проекту щодо нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, у тому числі об'єктів, на яких виконання робіт із захисту не завершено (далі - експериментальний проект), що повинні бути здійснені протягом максимально скорочених строків.
Іншими інженерно-технічними заходами із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури у цьому Порядку є заходи та технічні рішення, спрямовані на забезпечення стійкості та захисту таких об'єктів, що не належать до нового будівництва, реконструкції, капітального ремонту чи ремонту, зокрема влаштування габіонів, біг-бегів, контейнерів, монтаж та під'єднання електрогенераторних установок, систем накопичення електричної енергії (акумуляторних станцій), а також інших тимчасових або постійних технічних засобів захисту та забезпечення безперервного функціонування об'єктів.
{Абзац другий пункту 1 в редакції Постанови КМ № 1315 від 18.10.2025}
2. Експериментальний проект спрямований на забезпечення життєдіяльності населення України в умовах воєнного стану.
3. Координаторами експериментального проекту є Мінрозвитку та Агентство відновлення.
Агентство відновлення забезпечує проведення моніторингу стану реалізації експериментального проекту.
4. Учасниками експериментального проекту є Міненерго, ДСНС, Міноборони, а також підприємства, установи та організації, які належать до сфери управління Міноборони, Держспецтрансслужба, Адміністрація Держспецзв'язку, оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, обласні та Київська міська держадміністрації (військові адміністрації), а також підприємства, установи та організації, що належать до сфери їх управління, органи місцевого самоврядування (за згодою), комунальні підприємства, установи, організації, господарські товариства, учасником (засновником) яких є держава або територіальна громада, Мінрозвитку, Агентство відновлення, державні підприємства, установи та організації, що належать до сфери управління Агентства відновлення, АТ “Укрзалізниця”, проектні та будівельні організації (за згодою).
{Абзац перший пункту 4 із змінами, внесеними згідно з Постановою КМ № 1315 від 18.10.2025; в редакції Постанови КМ № 45 від 14.01.2026}
Учасники експериментального проекту взаємодіють з головними розпорядниками бюджетних коштів в установленому законодавством порядку з метою проведення моніторингу стану реалізації експериментального проекту, зокрема, подають інформацію щодо реалізації проектів нового будівництва, реконструкції, капітального ремонту, ремонту, інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, а також щодо стану використання коштів державного і місцевих бюджетів, у тому числі резервного фонду, а також інших не заборонених законодавством джерел, що спрямовуються на реалізацію експериментального проекту.
{Абзац другий пункту 4 в редакції Постанови КМ № 1315 від 18.10.2025}
5. Оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, обласні та Київська міська держадміністрації (військові адміністраціі) подають до Міненерго та Мінрозвитку відповідно до повноважень, визначених законом, переліки об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, які підлягають новому будівництву, реконструкції, капітальному ремонту, ремонту, а також на яких повинні бути здійснені інші інженерно-технічні заходи з їх захисту за рахунок коштів державного і місцевих бюджетів, у тому числі резервного фонду, а також інших не заборонених законодавством джерел (далі - перелік об'єктів критичної інфраструктури), інформацію про місця їх розташування та пропозиції щодо рівнів інженерного захисту об'єктів критичної інфраструктури, погоджені з головним розпорядником бюджетних коштів або Координаційним центром інженерного захисту критичної інфраструктури з урахуванням вимог Концепції “Країна - фортеця”, типових рішень з інженерного захисту критичних елементів об'єктів критичної інфраструктури від ураження засобами повітряного нападу противника в рамках реалізації Концепції “Країна - фортеця”, а також типових рішень другого рівня інженерного захисту критичних елементів об'єктів критичної інфраструктури з розрахунковим строком експлуатації до п'яти років від ураження засобами повітряного нападу противника в рамках реалізації Концепції “Країна - фортеця”, схвалених постановою Кабінету Міністрів України від 26 квітня 2024 р. № 471, - із змінами, внесеними постановою Кабінету Міністрів України від 12 січня 2026 р. № 32.
{Абзац перший пункту 5 із змінами, внесеними згідно з Постановами КМ № 1315 від 18.10.2025, № 45 від 14.01.2026}
Переліки об'єктів критичної інфраструктури формуються з урахуванням наявності зазначених об'єктів у секторальних переліках об'єктів критичної інфраструктури Міненерго або Мінрозвитку, інформації щодо обґрунтування потреби у фінансуванні відповідних об'єктів та документальних підтверджень визначення очікуваної вартості.
{Абзац другий пункту 5 в редакції Постанови КМ № 45 від 14.01.2026}
Одночасно з поданням переліків об'єктів критичної інфраструктури операторами критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, обласними та Київською міською держадміністраціями (військовими адміністраціями) головним розпорядникам бюджетних коштів подаються:
{Абзац третій пункту 5 із змінами, внесеними згідно з Постановою КМ № 45 від 14.01.2026}
для нового будівництва, реконструкції та капітального ремонту об'єктів - завдання на проектування;
для ремонту та інших інженерно-технічних заходів із захисту об'єктів паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури - техніко-економічне обґрунтування, відомості про технічні параметри об'єктів, дефектні акти, дані про обсяг фінансування.
{Абзац шостий пункту 5 виключено на підставі Постанови КМ № 1315 від 18.10.2025}
6. Міненерго протягом п'яти робочих днів з дати отримання інформації відповідно до абзацу другого пункту 5 цього Порядку затверджує за погодженням із Мінрозвитку зведений перелік об'єктів критичної інфраструктури паливно-енергетичного сектору критичної інфраструктури, які підлягають новому будівництву, реконструкції, капітальному ремонту, ремонту та іншим інженерно-технічним заходам із захисту, із зазначенням їх місця розташування та визначенням рівня інженерного захисту або надсилає відповідному оператору критичної інфраструктури паливно-енергетичного сектору критичної інфраструктури, обласній та Київській міській держадміністраціям (військовим адміністраціям) обґрунтовану відмову у включенні до зведеного переліку у разі ненадання або надання в неповному обсязі інформації, визначеної пунктом 5 цього Порядку.
Після врахування зауважень Міненерго оператори критичної інфраструктури паливно-енергетичного сектору критичної інфраструктури або обласні та Київська міська держадміністрації (військові адміністрації) можуть повторно подати до Міненерго переліки об'єктів критичної інфраструктури паливно-енергетичного сектору та інформацію про місця їх розташування та визначенням рівня інженерного захисту відповідно до пункту 5 цього Порядку.
Мінрозвитку протягом п'яти робочих днів з дати отримання інформації щодо обґрунтування потреби у фінансуванні відповідних об'єктів та документальних підтверджень визначення очікуваної вартості затверджує за погодженням з Міненерго зведений перелік об'єктів критичної інфраструктури підсектору залізничного транспорту сектору транспорту і пошти, сектору систем життєзабезпечення критичної інфраструктури, які підлягають новому будівництву, реконструкції, капітальному ремонту, ремонту та іншим інженерно-технічним заходам із захисту, із зазначенням їх місця розташування та визначенням рівня інженерного захисту або надсилає відповідному оператору критичної інфраструктури підсектору залізничного транспорту сектору транспорту і пошти, сектору систем життєзабезпечення критичної інфраструктури, обласній та Київській міській держадміністраціям (військовим адміністраціям) обґрунтовану відмову у включенні до зведеного переліку у разі ненадання або надання в неповному обсязі інформації, визначеної пунктом 5 цього Порядку.
{Пункт 6 доповнено абзацом згідно з Постановою КМ № 1315 від 18.10.2025}
Після врахування зауважень Мінрозвитку оператори критичної інфраструктури підсектору залізничного транспорту сектору транспорту і пошти, сектору систем життєзабезпечення критичної інфраструктури або обласні та Київська міська держадміністрації (військові адміністрації) можуть повторно подати до Мінрозвитку переліки об'єктів критичної інфраструктури підсектору залізничного транспорту сектору транспорту і пошти, сектору систем життєзабезпечення критичної інфраструктури та інформацію про місця їх розташування та визначенням рівня інженерного захисту відповідно до пункту 5 цього Порядку.
{Пункт 6 доповнено абзацом згідно з Постановою КМ № 1315 від 18.10.2025}
{Пункт 6 із змінами, внесеними згідно з Постановою КМ № 45від 14.01.2026}
7. Для здійснення за рахунок коштів державного і місцевих бюджетів, у тому числі резервного фонду, а також інших не заборонених законодавством джерел нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури обласними та Київською міською держадміністрацією (військовими адміністраціями) головному розпоряднику бюджетних коштів подається інформація про власників (землекористувачів) земельних ділянок для будівництва відповідних об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.
{Пункт 7 в редакції Постанови КМ № 1315 від 18.10.2025; із змінами, внесеними згідно з Постановою КМ № 45 від 14.01.2026}
8. На період воєнного стану в Україні або окремих її місцевостях нове будівництво, реконструкція, капітальний ремонт, ремонт та інші інженерно-технічні заходи із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, передбачені експериментальним проектом, здійснюються без вилучення, викупу чи відведення земельної ділянки, відповідності містобудівній документації, отримання містобудівних умов та обмежень забудови земельної ділянки, отримання права на виконання будівельних робіт, а також без використання Єдиної державної електронної системи у сфері будівництва та оформлення речових прав на земельні ділянки.
Ремонт та інші інженерно-технічні заходи із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, передбачені експериментальним проектом, за рішенням замовника можуть здійснюватися без розроблення відповідної проектної документації.
{Пункт 8 доповнено новим абзацом згідно з Постановою КМ № 45 від 14.01.2026}
Розроблення проектної документації із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури здійснюється з урахуванням вимог Концепції “Країна - фортеця”, типових рішень з інженерного захисту критичних елементів об'єктів критичної інфраструктури від ураження засобами повітряного нападу противника в рамках реалізації Концепції “Країна - фортеця”, а також типових рішень другого рівня інженерного захисту критичних елементів об'єктів критичної інфраструктури з розрахунковим строком експлуатації до п'яти років від ураження засобами повітряного нападу противника в рамках реалізації Концепції “Країна - фортеця”, схвалених постановою Кабінету Міністрів України від 26 квітня 2024 р. № 471, - із змінами, внесеними постановою Кабінету Міністрів України від 12 січня 2026 р. № 32.
{Пункт 8 доповнено новим абзацом згідно з Постановою КМ № 45 від 14.01.2026}
Оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури незалежно від форми власності, на балансі яких перебувають об'єкти захисту, забезпечують розроблення проектної документації на електротехнічну частину, виконання електротехнічних робіт, зокрема переміщення трансформаторів, іншого енергетичного обладнання, перенесення існуючих силових мереж, прокладання контрольних та силових кабелів до захисної споруди, підключення об'єктів захисту (силових трансформаторів, іншого енергетичного обладнання) та виконання на таких об'єктах пусконалагоджувальних робіт або можуть делегувати такі функції за погодженням з головним розпорядником бюджетних коштів замовникам робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.
{Пункт 8 доповнено новим абзацом згідно з Постановою КМ № 45 від 14.01.2026}
Проектна документація на об'єкти нового будівництва, реконструкції, капітального ремонту не завантажується в Єдину державну електронну систему у сфері будівництва.
Проведення експертизи проектної документації на об'єкти нового будівництва, реконструкції, капітального ремонту здійснюється за рішенням замовника будівництва. У разі прийняття рішення щодо проведення експертизи проектної документації на об'єкти нового будівництва, реконструкції, капітального ремонту така експертиза здійснюється без використання Єдиної державної електронної системи у сфері будівництва.
Погодження проектної документації на об'єкти нового будівництва, реконструкції, капітального ремонту другого та третього рівнів захисту з головним органом військового управління з планування оборони держави, стратегічного планування застосування Збройних Сил здійснюється за рішенням замовника будівництва.
{Пункт 8 доповнено новим абзацом згідно з Постановою КМ № 45 від 14.01.2026}
Використання земельних ділянок (у тому числі лісогосподарського призначення) для цілей, визначених цим пунктом, до моменту їх вилучення, викупу чи відведення в установленому законодавством порядку здійснюється за умови погодження такого використання з:
власником земельної ділянки - для земель приватної форми власності;
відповідною обласною та Київською міською держадміністраціями (військовими адміністраціями) - для земель державної форми власності;
відповідним органом місцевого самоврядування - для земель комунальної форми власності.
Використання земельних ділянок (у тому числі лісогосподарського призначення) для цілей, визначених цим пунктом, не здійснюється без погодження такого використання.
Після припинення чи скасування воєнного стану в Україні або окремих її місцевостях балансоутримувачі зазначених в абзаці першому цього пункту об'єктів вживають заходів щодо формування (у разі необхідності) земельних ділянок, а також щодо їх вилучення, викупу чи відведення, державної реєстрації земельних ділянок у Державному земельному кадастрі та державної реєстрації речових прав на земельні ділянки відповідно до законодавства.
У разі виникнення потреби у вирубуванні дерев і чагарників на земельних ділянках лісогосподарського призначення, що використовуються для цілей, визначених цим Порядком, спеціальний дозвіл на спеціальне використання лісових ресурсів (лісорубний квиток) видається відповідно до статті 69 Лісового кодексу України за зверненням замовника робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури на підставі погодження, наданого відповідно до абзаців четвертого - сьомого цього пункту, з дотриманням вимог Порядку вирубування дерев і чагарників та використання одержаної при цьому деревини у разі зміни цільового призначення земельних лісових ділянок або встановлення сервітуту з метою їх використання в цілях, не пов'язаних із веденням лісового господарства, та переведення земельних лісових ділянок до нелісових земель, затвердженого постановою Кабінету Міністрів України від 4 лютого 2023 р. № 105 (Офіційний вісник України, 2023 р., № 19, ст. 1088).
9. Реалізація експериментального проекту здійснюється за рахунок і в межах видатків державного і місцевих бюджетів, у тому числі резервного фонду, а також інших не заборонених законодавством джерел.
Замовниками робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури за рахунок коштів державного і місцевих бюджетів, в тому числі резервного фонду, а також інших не заборонених законодавством джерел є державні підприємства, установи та організації, які належать до сфери управління Агентства відновлення, АТ “Укрзалізниця”, обласні та Київська міська держадміністрації (військові адміністрації), підприємства, установи та організації, що належать до сфери їх управління, органи місцевого самоврядування (за згодою), комунальні підприємства, установи, організації, господарські товариства, учасником (засновником) яких є держава або територіальна громада, оператори критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.
{Абзац другий пункту 9 із змінами, внесеними згідно з Постановою КМ № 45 від 14.01.2026}
Державні підприємства, установи та організації, які належать до сфери управління Агентства відновлення, АТ “Укрзалізниця”, обласні та Київська міська держадміністрації (військові адміністрації), підприємства, установи та організації, що належать до сфери їх управління, органи місцевого самоврядування (за згодою), комунальні підприємства, установи, організації, господарські товариства, учасником (засновником) яких є держава або територіальна громада, які є замовниками робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, можуть виконувати зазначені роботи за згодою операторів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури на їх об'єктах приватної форми власності, яка надається письмово в довільній формі.
{Абзац третій пункту 9 із змінами, внесеними згідно з Постановою КМ № 45 від 14.01.2026}
Оператори критичної інфраструктури паливно-енергетичного сектору та сектору систем життєзабезпечення критичної інфраструктури приватної форми власності можуть делегувати функції замовника будівництва державним підприємствам, установам та організаціям, які належать до сфери управління Агентства відновлення, АТ “Укрзалізниця”, обласним та Київській міській держадміністраціям (військовим адміністраціям), підприємствам, установам та організаціям, що належать до сфери їх управління, органам місцевого самоврядування (за згодою), комунальним підприємствам, установам, організаціям, господарським товариствам, учасником (засновником) яких є держава або територіальна громада.
{Абзац четвертий пункту 9 із змінами, внесеними згідно з Постановою КМ № 45 від 14.01.2026}
У разі визначення оператора критичної інфраструктури одержувачем бюджетних коштів такі кошти спрямовуються ним на нове будівництво, реконструкцію, капітальний ремонт, ремонт та інші інженерно-технічні заходи із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури та/або залученими ним підрядними організаціями.
У разі коли реалізація експериментального проекту здійснюється за рахунок коштів операторів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, такі оператори є замовниками робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту належних їм об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури.
Замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури мають право залучати на підставі рішення Міноборони підрозділи Держспецтрансслужби до виконання таких робіт у регіонах.
{Пункт 9 доповнено новим абзацом згідно з Постановою КМ № 45 від 14.01.2026}
При цьому замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, генеральні підрядники забезпечують підрозділи Держспецтрансслужби матеріалами, конструкціями, обладнанням та іншими ресурсами, необхідними для виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, для яких реалізується зазначений експериментальний проект. У цьому випадку замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, генеральні підрядники з підрозділами Держспецтрансслужби мають право укладати договори підряду, зокрема договори субпідряду без отримання прибутку на виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури. У разі виконання робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури підрозділами Держспецтрансслужби оплата замовником робіт (послуг) здійснюється генеральному підряднику, крім будівельно-монтажних робіт.
{Пункт 9 доповнено новим абзацом згідно з Постановою КМ № 45 від 14.01.2026}
Для виконання робіт з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури можуть в установленому порядку використовуватися матеріальні резерви.
{Пункт 9 доповнено новим абзацом згідно з Постановою КМ № 45 від 14.01.2026}
Замовники робіт (послуг) з нового будівництва, реконструкції, капітального ремонту, ремонту та інших інженерно-технічних заходів із захисту об'єктів критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури щомісяця інформують в установленому законодавством порядку головного розпорядника бюджетних коштів щодо реалізації відповідних проектів, а також щодо стану використання коштів державного і місцевих бюджетів, в тому числі резервного фонду, а також інших не заборонених законодавством джерел, спрямованих на реалізацію експериментального проекту.
{Пункт 9 в редакції Постанови КМ № 1315 від 18.10.2025}
10. Розмір та строк здійснення попередньої оплати робіт (послуг) за рахунок коштів державного і місцевих бюджетів встановлюються у договорах про закупівлю робіт (послуг) за рішенням головного розпорядника бюджетних коштів виходячи із необхідності, що обґрунтовується, зокрема реальним станом поставки товару, виконання робіт, надання послуг, сезонністю робіт, циклом виробництва. Строк здійснення попередньої оплати робіт (послуг) установлюється до виконання таких договорів у повному обсязі, але не більше шести місяців.
{Пункт 10 із змінами, внесеними згідно з Постановою КМ № 45 від 14.01.2026}
11. Прийняття в експлуатацію закінчених будівництвом об'єктів відповідно до експериментального проекту, в тому числі тих, будівництво яких розпочато до чи під час реалізації експериментального проекту і буде завершено після закінчення його реалізації, здійснюється на підставі акта готовності об'єкта до експлуатації, який подається замовником будівництва до ДІАМ у паперовій формі без зазначення відомостей про:
державну реєстрацію прав на земельну ділянку;
містобудівні умови та обмеження забудови земельної ділянки;
документи, що надають право на виконання будівельних робіт;
результати контрольного геодезичного знімання.
У разі будівництва об'єкта критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури за чергами будівництва та/або пусковими комплексами їх прийняття в експлуатацію може здійснюватися за чергою будівництва та/або пусковим комплексом, передбаченими проектною документацією.
12. Після прийняття в експлуатацію закінчених будівництвом об'єктів (черг будівництва та/або пускових комплексів, передбачених проектною документацією) замовники будівництва, визначені абзацами другим і третім пункту 9 цього Порядку, передають на підставі акта приймання-передачі закінчені будівництвом об'єкти (черги будівництва та/або пускові комплекси, передбачені проектною документацією) операторам критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури, які забезпечують експлуатацію об'єктів критичної інфраструктури, у тому числі приватної форми власності.
{Абзац перший пункту 12 із змінами, внесеними згідно з Постановою КМ № 1315 від 18.10.2025}
Оператор критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури протягом п'яти робочих днів з дня отримання акта приймання-передачі від замовника будівництва, визначеного абзацом другим пункту 9 цього Порядку, здійснює приймання закінчених будівництвом об'єктів (черг будівництва та/або пускових комплексів, передбачених проектною документацією) та затверджує акт приймання-передачі або надає замовникам вмотивовану письмову відмову із зазначенням конкретних причин, з яких акт приймання-передачі не затверджено.
У разі відсутності зауважень до акта приймання-передачі оператор критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури затверджує отриманий від замовника будівництва акт приймання-передачі та надає замовнику будівництва один примірник акта протягом п'яти робочих днів.
У разі неотримання замовником будівництва вмотивованої відмови у затвердженні оператором критичної інфраструктури паливно-енергетичного сектору, підсектору залізничного транспорту сектору транспорту і пошти, сектору систем життєзабезпечення критичної інфраструктури акта приймання-передачі відповідний оператор зобов'язаний у п'ятиденний строк з дня отримання акта приймання-передачі делегувати своїх представників для підписання акта приймання-передачі закінченого будівництвом об'єкта (черги будівництва та/або пускові комплекси, передбачені проектною документацією). Якщо у зазначений строк оператор критичної інфраструктури не делегував своїх представників, закінчений будівництвом об'єкт (черги будівництва та/або пускові комплекси, передбачені проектною документацією) вважається таким, що прийнятий в експлуатацію зазначеним оператором, а акт приймання-передачі таким, що затверджений.
{Абзац четвертий пункту 12 в редакції Постанови КМ № 45 від 14.01.2026}
