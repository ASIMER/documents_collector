---
source: "rada"
dokid: 379520
nreg: "z0798-12"
title: "Інструкція щодо заповнення форми звітності № 56 (місячна) «Звіт про надання антиретровірусної терапії ВІЛ-інфікованим особам за__________місяць 20___ року»"
doc_date: 2012-03-21
revision_date: 2025-12-23
status: 5
types: [9, 154, 79, 10]
org: 31
---
ЗАТВЕРДЖЕНО
Наказ Міністерства
охорони здоров'я України
21 березня 2012 року № 182
(у редакції наказу
Міністерства охорони
здоров'я України
від 05 листопада 2025 року
№ 1683)
{Із змінами, внесеними згідно з Наказами Міністерства охорони здоров'я
№ 864 від 08.05.2018
№ 1429 від 09.08.2023
№ 1683 від 05.11.2025}
Форма № 56
(місячна)
Звіт
про надання антиретровірусної терапії людям, які живуть з ВІЛ
{Форма в редакції Наказів Міністерства охорони здоров'я № 864 від 08.05.2018, № 1429 від 09.08.2023, № 1683від 05.11.2025 , з урахуванням змін, внесених Наказом Міністерства охорони здоров'я № 1805 від 27.11.2025}
Директор Департаменту
лікувально-профілактичної
допомоги
М.К. Хобзей
ЗАТВЕРДЖЕНО
Наказ Міністерства
охорони здоров'я України
21 березня 2012 року № 182
(у редакції наказу
Міністерства охорони
здоров'я України
від 05 листопада 2025 року
№ 1683)
Зареєстровано в Міністерстві
юстиції України
18 травня 2012 р.
за № 798/21111
Інструкція
щодо заповнення форми звітності № 56 (місячна) «Звіт про надання антиретровірусної терапії людям, які живуть з ВІЛ,
за ________________ місяць 20___ року»
I. Загальні положення
1. Ця Інструкція визначає порядок заповнення форми звітності № 56 (місячна) «Звіт про надання антиретровірусної терапії людям, які живуть з ВІЛ, за ______________ місяць 20___ року» (далі — форма звітності № 56).
2. Форму звітності № 56 подають респонденти:
заклади охорони здоров'я та фізичні особи — підприємці, які отримали ліцензію на провадження господарської діяльності з медичної практики та здійснюють діагностику, лікування та супровід людей, які живуть з ВІЛ, призначення їм антиретровірусної терапії (АРТ) — до Міністерства охорони здоров'я Автономної Республіки Крим, структурних підрозділів з питань охорони здоров'я обласних, Київської та Севастопольської міських державних адміністрацій не пізніше ніж 05 число місяця, наступного за звітним;
Міністерство охорони здоров'я Автономної Республіки Крим, структурні підрозділи з питань охорони здоров'я обласних, Київської та Севастопольської міських державних адміністрацій, Центр інфекційних захворювань «Клініка лікування дітей, хворих на ВІЛ-інфекцію / СНІД» Національної дитячої спеціалізованої лікарні «ОХМАТДИТ» МОЗ України узагальнений звіт — до Державної установи «Центр громадського здоров'я Міністерства охорони здоров'я України» не пізніше ніж 15 число місяця, наступного за звітним.
3. У формі звітності № 56 відображається інформація щодо кількості людей, які живуть з ВІЛ, та які:
отримують АРТ з розподілом за віком і статтю;
отримують АРТ з урахуванням схем та джерел фінансування та/або способу придбання лікарських засобів, що входять до їх складу;
вперше взяті на АРТ з урахуванням джерел фінансування та/або способу придбання лікарських засобів, що входять до їх складу.
Дані, що збираються за допомогою форми звітності № 56, враховують інформацію щодо кількості осіб, у яких від моменту закінчення прийому антиретровірусних препаратів пройшло не більше 28 днів.
Дані, що збираються за допомогою форми звітності № 56, містять інформацію щодо вікового розподілу пацієнтів (діти віком до 12 місяців включно, діти віком 1–3 роки включно, діти віком 4–10 років включно, діти віком 11–14 років включно та діти віком 15–17 років включно, дорослі віком від 18 років і старші), розподілу пацієнтів кожної із зазначених вікових груп за статтю (чоловіки, жінки), відомості про схеми АРТ (схеми першого, другого, третього рядів) та про джерела фінансування та/або способу придбання лікарських засобів, що входять до їх складу.
4. Ураховуючи особливості фізіологічного розвитку дітей та надання медичної допомоги дітям, які живуть з ВІЛ, у формі звітності № 56 та в цій Інструкції особи віком до 18 років поділені так: діти віком до 12 місяців включно (11 місяців і 29 днів), 1–3 роки включно (3 роки 11 місяців і 29 днів), діти віком 4–10 років включно (10 років 11 місяців і 29 днів), діти віком 11–14 років включно (14 років 11 місяців і 29 днів) та діти віком 15–17 років включно (17 років 11 місяців і 29 днів).
5. Форму звітності № 56 заповнюють на підставі форми первинної облікової документації № 025/о «Медична карта амбулаторного хворого № ______», затвердженої наказом Міністерства охорони здоров'я України від 14 лютого 2012 року № 110, зареєстрованим в Міністерстві юстиції України 28 квітня 2012 року за № 661/20974.
Форма звітності № 56 може заповнюватися на підставі медичних записів інформаційної системи «Моніторинг соціально значущих хвороб» та/або інших електронних медичних інформаційних систем, підключених до центральної бази даних електронної системи охорони здоров'я, до яких вносяться дані щодо людей, які живуть з ВІЛ.
В разі ведення закладами охорони здоров'я та фізичними особами — підприємцями, які отримали ліцензію на провадження господарської діяльності з медичної практики, в електронній формі в електронних медичних інформаційних системах, підключених до центральної бази даних електронної системи охорони здоров'я, в яких наявна відповідна технічна можливість, форми звітності № 56, ця форма в паперовій формі не заповнюється.
Паперова форма звітності № 58 повинна бути заповнена чітко й розбірливо.
Електронні документи зберігаються з дотриманням вимог відповідно до Закону України «Про електронні документи та електронний документообіг».
6. У формі звітності № 56 зазначається інформація про респондента: ідентифікаційний код юридичної особи в Єдиному державному реєстрі підприємств і організацій України або реєстраційний (обліковий) номер платника податків, який присвоюється контролюючими органами, або реєстраційний номер облікової картки платника податків — фізичної особи. Серію (за наявності) та номер паспорта зазначають фізичні особи, які через свої релігійні переконання відмовляються від прийняття реєстраційного номера облікової картки платника податків та офіційно повідомили про це відповідний контролюючий орган і мають відмітку у паспорті, найменування юридичної особи / прізвище, власне ім'я, по батькові (за наявності) фізичної особи, місцезнаходження / адреса задекларованого / зареєстрованого місця проживання (перебування).
7. У кінці форми звітності № 56 зазначається дата її формування, контактний телефон та електронна пошта респондента. Форму звітності № 56 підписує керівник (власник) та/або особи, відповідальні за заповнення форми звітності.
Форма звітності № 56 у вигляді електронного документу подається з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису.
Форма звітності № 56 при поданні в паперовій формі завіряється печаткою (за наявності).
До державної установи «Центр громадського здоров'я Міністерства охорони здоров'я України» форма звітності № 56 подається виключно у вигляді електронного документу.
8. Строк зберігання форми звітності № 56–3 роки.
II. Заповнення таблиці 1000 «Кількість людей, які живуть з ВІЛ та отримують АРТ»
1. У таблиці 1000 «Кількість людей, які живуть з ВІЛ та отримують АРТ» відображається кількість осіб, які отримують АРТ станом на кінець звітного періоду.
2. У рядку 1 зазначається загальна кількість людей, які живуть з ВІЛ та отримують АРТ.
3. У рядку 2 із загальної кількості осіб, вказаних в рядку 1, зазначається загальна кількість дорослих віком від 18 років і старших.
4. У рядку 2.1 із загальної кількості осіб, вказаних у рядку 2, зазначаються дані про кількість чоловіків віком від 18 років і старших.
5. У рядку 2.2 із загальної кількості осіб, вказаних у рядку 2, зазначаються дані про кількість жінок віком від 18 років і старших.
6. У рядку 3 із загальної кількості осіб, вказаних у рядку 1, зазначається загальна кількість дітей віком 0–17 років включно.
7. У рядку 3.1 із загальної кількості осіб, вказаних у рядку 3, зазначаються дані про кількість дітей чоловічої статі віком 0–17 років включно.
8. У рядку 3.2 із загальної кількості осіб, вказаних у рядку 3, зазначаються дані про кількість дітей жіночої статі віком 0–17 років включно.
9. У рядку 3.3 із загальної кількості осіб, вказаних у рядку 3, зазначаються дані про загальну кількість дітей віком до 12 місяців включно.
10. У рядку 3.4 із загальної кількості осіб, вказаних у рядку 3, зазначаються дані про загальну кількість дітей віком 1–3 роки включно.
11. У рядку 3.5 із загальної кількості осіб, вказаних у рядку 3, зазначаються дані про загальну кількість дітей віком 4–10 років включно.
12. У рядку 3.6 із загальної кількості осіб, вказаних у рядку 3, зазначаються дані про загальну кількість дітей віком 11–14 років включно.
13. У рядку 3.7 із загальної кількості осіб, вказаних у рядку 3, зазначаються дані про загальну кількість дітей віком 15–17 років включно.
14. Дані рядка 1 мають дорівнювати підсумку даних рядків 2 і 3.
15. Дані рядка 2 мають дорівнювати підсумку даних рядків 2.1 і 2.2.
16. Дані рядка 3 мають дорівнювати підсумку даних рядків 3.1 і 3.2, а також підсумку даних рядків 3.3–3.7.
17. Дані графи 1 рядка 1 таблиці 1000 мають дорівнювати даним графи 1 рядка 1 таблиці 2000.
III. Заповнення таблиці 2000 «Кількість людей, які живуть з ВІЛ та отримують АРТ, з урахуванням схем та джерел фінансування»
1. У таблиці 2000 «Кількість людей, які живуть з ВІЛ та отримують АРТ, з урахуванням схем та джерел фінансування» відображається кількість осіб, які отримують АРТ, з урахуванням джерел фінансування та/або способу придбання лікарських засобів, що входять до складу схем АРТ. Зазначена інформація надається за схемами АРТ, які належать до першого, другого, третього рядів відповідно до галузевих стандартів у сфері охорони здоров'я, за віком: дорослі віком від 18 років і старші та діти віком 0–17 років включно.
2. У рядку 1 за всіма графами зазначається загальна кількість осіб (дорослих і дітей), які отримують АРТ за схемами першого, другого, третього рядів.
3. У рядку 2 із загальної кількості осіб, вказаних у рядку 1, за всіма графами зазначаються дані про загальну кількість осіб, які отримують схеми АРТ першого ряду.
4. У рядку 2.1 із загальної кількості осіб, вказаних у рядку 2, за всіма графами зазначається кількість дорослих віком від 18 років і старших, які отримують схеми АРТ першого ряду.
5. У рядку 2.1.1 таблиці та доданих рядках зазначається інформація за схемами АРТ із загальної кількості осіб, вказаних у рядку 2.1, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією відповідає кількості схем АРТ першого ряду, які отримують дорослі віком від 18 років і старші.
6. У рядку 2.2 із загальної кількості осіб, вказаних у рядку 2, за всіма графами зазначається кількість дітей віком 0–17 років включно, які отримують схеми АРТ першого ряду.
7. У рядку 2.2.1 таблиці та доданих рядках зазначається інформація за схемами АРТ із загальної кількості осіб, вказаних у рядку 2.1, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією має відповідати кількості схем АРТ першого ряду, які отримують діти віком 0–17 років включно.
8. У рядку 3 із загальної кількості осіб, вказаних у рядку 1, за всіма графами зазначаються дані про загальну кількість осіб, які отримують схеми АРТ другого ряду.
9. У рядку 3.1 із загальної кількості осіб, вказаних у рядку 3, за всіма графами зазначається кількість дорослих віком від 18 років і старших, які отримують схеми АРТ другого ряду.
10. У рядку 3.1.1 таблиці та доданих рядках зазначається інформація за схемами АРТ із загальної кількості осіб, вказаних у рядку 3.1, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією має відповідати кількості схем АРТ другого ряду, які отримують дорослі віком від 18 років і старші.
11. У рядку 3.2 із загальної кількості осіб, вказаних у рядку 3, за всіма графами зазначається кількість дітей віком 0–17 років включно, які отримують схеми АРТ другого ряду.
12. У рядку 3.2.1 таблиці та доданих рядках зазначається інформація за схемами АРТ із загальної кількості осіб, вказаних у рядку 3.2, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією має відповідати кількості схем АРТ другого ряду, які отримують діти віком 0–17 років включно.
13. У рядку 4 із загальної кількості осіб, вказаних у рядку 1, за всіма графами зазначаються дані про загальну кількість осіб, які отримують схеми АРТ третього ряду.
14. У рядку 4.1 із загальної кількості осіб, вказаних у рядку 4, за всіма графами зазначається кількість дорослих віком від 18 років і старших, які отримують схеми АРТ третього ряду.
15. У рядку 4.1.1 таблиці та доданих рядках зазначається інформація за схемами АРТ із загальної кількості осіб, вказаних у рядку 4.1, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією має відповідати кількості схем АРТ третього ряду, які отримують дорослі віком від 18 років і старші.
16. У рядку 4.2 з рядка 4 за всіма графами зазначається кількість дітей віком 0–17 років включно, які отримують схеми АРТ третього ряду.
17. У рядку 4.2.1 таблиці та доданих рядках зазначається інформація за схемами АРТ із загальної кількості осіб, вказаних у рядку 4.2, за всіма графами. Схеми АРТ необхідно зазначити скороченим записом. Кількість доданих рядків з відповідною нумерацією відповідає кількості схем АРТ третього ряду, які отримують діти 0–17 років включно.
18. У графі 1 за всіма рядками зазначається загальна кількість осіб, які отримують певну схему АРТ (вказану у відповідному рядку) незалежно від джерела фінансування та/або способу придбання лікарських засобів, що входять до її складу.
19. У графі 2 за всіма рядками зазначається кількість осіб із загальної кількості осіб, вказаних у графі 1, які отримують відповідні схеми АРТ, до складу яких входять лікарські засоби, придбані за кошти державного бюджету.
20. У графі 3 та доданих за потреби графах за всіма рядками зазначається кількість осіб із загальної кількості осіб, вказаних у графі 1, які отримують відповідні схеми АРТ, до складу яких входять лікарські засоби, придбані за кошти інших джерел (за наявності інших джерел фінансування, вони обов'язково зазначаються). Графи додаються відповідно до кількості інших джерел фінансування.
21. Арифметичний та логічний контроль:
дані графи 1 рядка 1 таблиці 2000 мають дорівнювати даним графи 1 рядка 1 таблиці 1000;
дані рядка 1 таблиці 2000 мають дорівнювати підсумку даних рядків 2, 3, 4 цієї таблиці за всіма графами;
дані рядка 2 таблиці 2000 мають дорівнювати підсумку даних рядків 2.1 та 2.2 цієї таблиці за всіма графами;
дані рядка 2.1 таблиці 2000 мають дорівнювати підсумку даних рядка 2.1.1 цієї таблиці і доданих рядків за всіма графами;
дані рядка 2.2 таблиці 2000 мають дорівнювати підсумку даних рядка 2.2.1 цієї таблиці і доданих рядків за всіма графами;
дані рядка 3 таблиці 2000 мають дорівнювати підсумку даних рядків 3.1 та 3.2 цієї ж таблиці за всіма графами;
дані рядка 3.1 таблиці 2000 мають дорівнювати підсумку даних рядка 3.1.1 і доданих рядків за всіма графами;
дані рядка 3.2 таблиці 2000 мають дорівнювати підсумку даних рядка 3.2.1 і доданих рядків за всіма графами;
дані рядка 4 таблиці 2000 мають дорівнювати підсумку даних рядків 4.1 та 4.2 цієї таблиці за всіма графами;
дані рядка 4.1 таблиці 2000 мають дорівнювати підсумку даних рядка 4.1.1 і доданих рядків за всіма графами;
дані рядка 4.2 таблиці 2000 мають дорівнювати підсумку даних рядка 4.2.1 і доданих рядків за всіма графами;
дані графи 1 таблиці 2000 мають дорівнювати підсумку даних граф 2, 3 цієї таблиці та доданих граф за всіма рядками.
IV. Заповнення таблиці 3000 «Кількість людей, які живуть з ВІЛ та були вперше взяті на АРТ протягом _____________ (місяця) 20___ року, за джерелами фінансування»
1. У таблиці 3000 «Кількість людей, які живуть з ВІЛ та були вперше взяті на АРТ протягом _________ (місяця) 20___ року, за джерелами фінансування» відображається кількість осіб, які вперше розпочали АРТ протягом звітного місяця, з урахуванням схем АРТ та джерел фінансування та/або способу придбання лікарських засобів, що входять до їх складу.
2. У рядку 1 за всіма графами зазначається загальна кількість осіб (дорослих і дітей), які вперше взяті на АРТ у звітному місяці, з урахуванням джерел фінансування та/або способу придбання лікарських засобів, що входять до схем АРТ.
3. У рядку 1.1 таблиці та доданих рядках зазначається інформація щодо призначених схем АРТ із загальної кількості осіб, вказаних у рядку 1, за всіма графами. Схеми АРТ зазначається скороченим записом. Кількість доданих рядків з відповідною нумерацією повинно відповідати кількості схем, які були призначені у звітному місяці пацієнтам, які вперше взяті на АРТ.
4. У графі 1 за всіма рядками зазначається кількість осіб, які отримують АРТ за відповідними схемами, за всіма джерелами фінансування та/або способу придбання лікарських засобів, що входять до їх складу.
5. У графі 2 за всіма рядками зазначається кількість осіб, які отримують АРТ за відповідними схемами, до складу яких входять лікарські засоби, придбані за кошти державного бюджету.
6. У графі 3 та доданих за потреби графах за всіма рядками зазначається кількість осіб, які отримують схеми АРТ, до складу яких входять лікарські засоби, придбані за кошти інших джерел (за наявності інших джерел фінансування, вони обов'язково зазначаються).
7. Відповідність між рядками та графами таблиці 3000:
дані рядка 1 мають дорівнювати підсумку даних рядка 1.1 та доданих рядків;
дані графи 1 за всіма рядками мають дорівнювати підсумку даних граф 2, 3 та доданих граф за відповідними рядками.
{Інструкція в редакції Наказів Міністерства охорони здоров'я № 864 від 08.05.2018, № 1429 від 09.08.2023, № 1683 від 05.11.2025 , з урахуванням змін, внесених Наказом Міністерства охорони здоров'я № 1805 від 27.11.2025}
Директор Департаменту
лікувально-профілактичної
допомоги
М.К. Хобзей
