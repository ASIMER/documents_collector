---
source: "rada"
dokid: 551528
nreg: "v001u710-26"
title: "Ухвала Першого сенату Конституційного Суду України про усунення описки в тексті Ухвали Першого сенату Конституційного Суду України від 22 грудня 2025 року № 15-уп(I)/2025"
doc_date: 2026-01-14
revision_date: 2026-01-14
status: 0
types: [30]
org: 79
---
УХВАЛА
ПЕРШОГО СЕНАТУ
КОНСТИТУЦІЙНОГО СУДУ УКРАЇНИ
про усунення описки в тексті Ухвали Першого сенату Конституційного Суду України від 22 грудня 2025 року № 15-уп(I)/2025
Київ
14 січня 2026 року
№ 1-уп(I)/2026
Справа № 3-177/2025(356/25)
Перший сенат Конституційного Суду України у складі суддів:
Петришина Олександра Віталійовича - головуючого,
Барабаша Юрія Григоровича,
Грищук Оксани Вікторівни,
Кичуна Віктора Івановича,
Олійник Алли Сергіївни - доповідача,
Філюка Петра Тодосьовича,
розглянув на пленарному засіданні питання про усунення описки в тексті Ухвали Першого сенату Конституційного Суду України від 22 грудня 2025 року № 15-уп(I)/2025.
Заслухавши суддю-доповідача Олійник А.С. та дослідивши матеріали справи, Перший сенат Конституційного Суду України
установив:
Перший сенат Конституційного Суду України Ухвалою від 22 грудня 2025 року закрив конституційне провадження у справі за конституційною скаргою Тимошенка Олега Івановича щодо відповідності Конституції України (конституційності) частини першої статті 233 Кодексу законів про працю України на підставі пункту 6 статті 62 Закону України „Про Конституційний Суд України" - наявність рішення Конституційного Суду України щодо того самого предмета конституційної скарги (далі - Ухвала).
У тексті Ухвали в номері Рішення Конституційного Суду України від 11 грудня 2025 року № 1-р/2025 у справі за конституційним поданням Верховного Суду щодо відповідності Конституції України (конституційності) частини першої статті 233 Кодексу законів про працю України допущено описку, а саме зазначено „№ 1-р(II)/2023“.
Описка не впливає на суть Ухвали і підлягає виправленню.
Ураховуючи викладене та керуючись статтею 95 Закону України „Про Конституційний Суд України", відповідно до § 76 Регламенту Конституційного Суду України Перший сенат Конституційного Суду України
постановив:
усунути описку в тексті Ухвали Першого сенату Конституційного Суду України від 22 грудня 2025 року № 15-уп(I)/2025, замінивши „№ 1-р(II)/2023“ на „№ 1-р/2025“.
ПЕРШИЙ СЕНАТ
КОНСТИТУЦІЙНОГО СУДУ УКРАЇНИ
