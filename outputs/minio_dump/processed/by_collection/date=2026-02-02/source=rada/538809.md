---
source: "rada"
dokid: 538809
nreg: "1129-2024-п"
title: "Про реалізацію експериментального проекту щодо сертифікації шкіл зовнішніх пілотів (операторів) безпілотних систем, підготовки зовнішніх пілотів (операторів), зовнішніх пілотів (операторів) - інструкторів, а також членів зовнішніх екіпажів безпілотних систем"
doc_date: 2024-10-01
revision_date: 2026-02-01
status: 5
types: [2, 25]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 1 жовтня 2024 р. № 1129
Київ
Про реалізацію експериментального проекту щодо сертифікації шкіл зовнішніх пілотів (операторів) безпілотних систем, підготовки зовнішніх пілотів (операторів), зовнішніх пілотів (операторів) - інструкторів, а також членів зовнішніх екіпажів безпілотних систем
{Назва Постанови в редакції Постанови КМ № 1047 від 26.08.2025}
{Із змінами, внесеними згідно з Постановою КМ
№ 1047 від 26.08.2025}
Кабінет Міністрів України постановляє:
1. Погодитися з пропозицією Міністерства цифрової трансформації та Міністерства оборони стосовно реалізації протягом двох років з дня набрання чинності цією постановою експериментального проекту щодо сертифікації шкіл зовнішніх пілотів (операторів) безпілотних літальних апаратів, безпілотних авіаційних комплексів, операторів безпілотних наземних (роботизованих) комплексів, операторів безпілотних водних (плаваючих) комплексів та підготовки зовнішніх пілотів (операторів), операторів безпілотних наземних (роботизованих) комплексів, операторів безпілотних водних (плаваючих) комплексів, зовнішніх пілотів (операторів) - інструкторів, операторів безпілотних наземних (роботизованих) комплексів - інструкторів, операторів безпілотних водних (плаваючих) комплексів - інструкторів, а також членів зовнішніх екіпажів безпілотних літальних апаратів, безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів.
{Пункт 1 із змінами, внесеними згідно з Постановою КМ № 1047 від 26.08.2025}
2. Затвердити Порядок реалізації експериментального проекту щодо сертифікації шкіл зовнішніх пілотів (операторів) безпілотних систем, підготовки зовнішніх пілотів (операторів), зовнішніх пілотів (операторів) - інструкторів, а також членів зовнішніх екіпажів безпілотних систем, що додається.
{Пункт 2 в редакції Постанови КМ № 1047 від 26.08.2025}
3. Міністерству оборони протягом двох місяців після завершення реалізації експериментального проекту, передбаченого пунктом 1 цієї постанови, подати Кабінетові Міністрів України звіт про результати його реалізації, а також пропозиції щодо внесення відповідних змін до законодавчих актів.
Прем'єр-міністр України
Д. ШМИГАЛЬ
Інд. 29
ЗАТВЕРДЖЕНО
постановою Кабінету Міністрів України
від 1 жовтня 2024 р. № 1129
ПОРЯДОК
реалізації експериментального проекту щодо сертифікації шкіл зовнішніх пілотів (операторів) безпілотних систем, підготовки зовнішніх пілотів (операторів), зовнішніх пілотів (операторів) - інструкторів, а також членів зовнішніх екіпажів безпілотних систем
{Назва Порядку в редакції Постанови КМ № 1047 від 26.08.2025}
1. Цей Порядок визначає механізм реалізації експериментального проекту щодо сертифікації шкіл зовнішніх пілотів (операторів) безпілотних літальних апаратів, безпілотних авіаційних комплексів, операторів безпілотних наземних (роботизованих) комплексів, операторів безпілотних водних (плаваючих) та підготовки зовнішніх пілотів (операторів), операторів безпілотних наземних (роботизованих) комплексів, операторів безпілотних водних (плаваючих) комплексів, зовнішніх пілотів (операторів) - інструкторів, операторів безпілотних наземних (роботизованих) комплексів - інструкторів, операторів безпілотних водних (плаваючих) комплексів - інструкторів, а також членів зовнішніх екіпажів безпілотних літальних апаратів, безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів на період дії правового режиму воєнного стану (далі - експериментальний проект).
{Пункт 1 в редакції Постанови КМ № 1047 від 26.08.2025}
2. Метою реалізації експериментального проекту є нарощення спроможностей щодо підготовки зовнішніх пілотів (операторів) безпілотних літальних апаратів/безпілотних авіаційних комплексів, операторів безпілотних наземних (роботизованих) комплексів/безпілотних водних (плаваючих) комплексів, зовнішніх пілотів (операторів) безпілотних літальних апаратів/безпілотних авіаційних комплексів - інструкторів, операторів безпілотних наземних (роботизованих) комплексів/безпілотних водних (плаваючих) комплексів - інструкторів, членів зовнішніх екіпажів безпілотних літальних апаратів/безпілотних авіаційних комплексів для задоволення потреб сил безпеки та сил оборони/безпілотних наземних (роботизованих) комплексів/безпілотних водних (плаваючих) комплексів.
{Пункт 2 в редакції Постанови КМ № 1047 від 26.08.2025}
3. Координаторами експериментального проекту є Міноборони та Мінцифри.
4. Учасниками експериментального проекту є:
1) Міноборони, Генеральний штаб Збройних Сил, СБУ, Адміністрація Держспецзв'язку, МВС, Національна поліція, Національна гвардія, Адміністрація Держприкордонслужби, ДСНС, інші складові сил безпеки та сил оборони;
2) юридичні особи, які є розробниками та виробниками безпілотних літальних апаратів, безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів (за згодою);
{Підпункт 2 пункту 4 в редакції Постанови КМ № 1047 від 26.08.2025}
3) юридичні особи, які здійснюють підготовку, перепідготовку, підвищення кваліфікації та сертифікацію зовнішніх пілотів (операторів) безпілотних літальних апаратів/безпілотних авіаційних комплексів, операторів безпілотних наземних (роботизованих) комплексів/безпілотних водних (плаваючих) комплексів та членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів, зокрема для сил безпеки та сил оборони, відповідно до вимог цього Порядку;
{Підпункт 3 пункту 4 в редакції Постанови КМ № 1047 від 26.08.2025}
4) громадські об'єднання (громадські спілки), створені юридичними особами, об'єднання юридичних осіб у формі асоціацій, які здійснюють підготовку, перепідготовку, підвищення кваліфікації та сертифікацію зовнішніх пілотів (операторів), безпілотних літальних апаратів/безпілотних авіаційних комплексів, операторів безпілотних наземних (роботизованих) комплексів/безпілотних водних (плаваючих) комплексів та членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів;
{Підпункт 4 пункту 4 в редакції Постанови КМ № 1047 від 26.08.2025}
5) фізичні особи, у тому числі військовослужбовці, інші особи із складових сил безпеки та сил оборони, які виявили бажання навчатися відповідно до вимог цього Порядку та отримати сертифікат зовнішнього пілота (оператора) безпілотного літального апарата/безпілотного авіаційного комплексу та/або сертифікат оператора безпілотного наземного (роботизованого) комплексу/безпілотного водного (плаваючого) комплексу та/або сертифікат зовнішнього пілота (оператора) безпілотного літального апарата/безпілотного авіаційного комплексу - інструктора та/або сертифікат оператора безпілотного наземного (роботизованого) комплексу/безпілотного водного (плаваючого) комплексу - інструктора та/або сертифікат інструктора навчального центру, або сертифікат члена зовнішнього екіпажу безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу.
{Підпункт 5 пункту 4 в редакції Постанови КМ № 1047 від 26.08.2025}
5. Джерелами фінансування експериментального проекту є кошти державного бюджету, інші джерела, не заборонені законодавством.
6. У цьому Порядку терміни вживаються в такому значенні:
ваучер (направлення на навчання) - документ, виданий у паперовій та/або електронній формі, що дає фізичній особі відповідно до цього Порядку право на підготовку, перепідготовку та підвищення кваліфікації у сертифікованих школах;
зовнішній пілот (оператор) безпілотного літального апарата/безпілотного авіаційного комплексу (далі - зовнішній пілот БпЛА/БпАК) - відповідальна за безпечне виконання польоту безпілотного літального апарата/безпілотного авіаційного комплексу фізична особа, яка керує його приладами управління вручну або проводить моніторинг курсу автономного польоту безпілотного літального апарата/безпілотного авіаційного комплексу, залишаючись здатною втручатися та змінювати його курс у будь-який час;
зовнішній пілот (оператор) безпілотного літального апарата/безпілотного авіаційного комплексу - інструктор (далі - зовнішній пілот БпЛА/БпАК - інструктор) - фізична особа, яка успішно пройшла відповідний курс підготовки, отримала сертифікат та має право на здійснення підготовки зовнішніх пілотів та членів зовнішніх екіпажів безпілотних літальних апаратів/безпілотних авіаційних комплексів;
оператор безпілотного наземного (роботизованого) комплексу (далі - оператор БпНК) - відповідальна за безпечне керування безпілотним наземним (роботизованим) комплексом фізична особа, яка керує його приладами управління вручну або проводить моніторинг курсу автономно, залишаючись здатною втручатися та змінювати його курс у будь-який час;
оператор безпілотного наземного (роботизованого) комплексу - інструктор (далі - оператор БпНК - інструктор) - фізична особа, яка успішно пройшла відповідний курс підготовки, отримала сертифікат та має право на здійснення підготовки керування рухом безпілотного наземного (роботизованого) комплексу та членів зовнішніх екіпажів безпілотних наземних (роботизованих) комплексів;
оператор безпілотного водного (плаваючого) комплексу (далі - оператор БпВК) - фізична особа, відповідальна за безпечне керування безпілотного водного (плаваючого) комплексу, яка керує його приладами управління вручну або проводить моніторинг руху безпілотного водного (плаваючого) комплексу водною поверхнею в товщі води або по морському дну, залишаючись здатною втручатися та змінювати його рух у будь-який час;
оператор безпілотного водного (плаваючого) комплексу - інструктор (далі - оператор БпВК - інструктор) - фізична особа, яка успішно пройшла відповідний курс підготовки, отримала сертифікат та має право на здійснення підготовки керування безпілотного водного (плаваючого) комплексу та членів зовнішніх екіпажів безпілотних водних (плаваючих) комплексів;
підготовка зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів (далі - підготовка) - навчання, спрямоване на здобуття фізичними особами навичок керування відповідно безпілотним літальним апаратом/безпілотним авіаційним комплексом відповідного типу (літакового, вертолітного, мультироторного, з функцією “first person vision або view (FPV)”, тобто “бачення від першої особи”), безпілотними наземними (роботизованими) комплексами, безпілотними водними (плаваючими) комплексами або навичок з підготовки зовнішніх пілотів БпЛА/БпАК, операторів БпНК/БпВК та членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів;
перепідготовка зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів (далі - перепідготовка) - навчання зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів, спрямоване на оволодіння ними навичками керування або підготовку за типами безпілотних літальних апаратів/безпілотних авіаційних комплексів, безпілотних наземних (роботизованих) комплексів/безпілотних водних (плаваючих) комплексів, стосовно яких вони раніше не проходили підготовку та не отримували сертифікати;
підвищення кваліфікації зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів (далі - підвищення кваліфікації) - навчання, спрямоване на розширення і поглиблення раніше здобутих професійних знань, умінь і навичок зовнішніми пілотами БпЛА/БпАК, операторами БпНК/БпВК, зовнішніми пілотами БпЛА/БпАК - інструкторами, операторами БпНК/БпВК - інструкторами, членами зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів;
саморегулівні організації з питань підготовки зовнішніх пілотів БпЛА/БпАК, операторів БпНК/БпВК та членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів (далі - саморегулівні організації) - громадські об'єднання (громадські спілки), об'єднання юридичних осіб у формі асоціацій, членами (учасниками) яких є не менше трьох сертифікованих шкіл зовнішніх пілотів, операторів БпНК/БпВК, яким Міноборони делеговано повноваження згідно з цим Порядком;
сертифікат зовнішнього пілота БпЛА/БпАК - документ, оформлений та виданий у паперовій та/або електронній формі, що підтверджує успішне проходження фізичною особою, яка навчається керувати безпілотним літальним апаратом/безпілотним авіаційним комплексом відповідного типу, підготовки відповідно до курсів і програм та складення теоретичного і практичного іспитів, який надає право такій особі здійснювати керування безпілотним літальним апаратом/безпілотним авіаційним комплексом відповідного типу;
сертифікат зовнішнього пілота БпЛА/БпАК - інструктора - документ, оформлений та виданий саморегулівною організацією в паперовій та/або електронній формі за результатами успішного проходження курсу підготовки інструкторів за типами безпілотних літальних апаратів/безпілотних авіаційних комплексів, що посвідчує та підтверджує наявність необхідних навичок і знань для навчання та підготовки зовнішніх пілотів;
сертифікат зовнішнього пілота БпЛА/БпАК - інструктора - документ, оформлений та виданий саморегулівною організацією в паперовій та/або електронній формі за результатами успішного проходження курсу підготовки інструкторів за типами безпілотних літальних апаратів/безпілотних авіаційних комплексів, що посвідчує та підтверджує наявність необхідних навичок і знань для навчання та підготовки зовнішніх пілотів;
сертифікат оператора БпНК - документ, оформлений та виданий в паперовій та/або електронній формі сертифікованою відповідно до цього Порядку школою зовнішніх пілотів, що підтверджує успішне проходження фізичною особою, яка навчається керувати безпілотним наземним роботизованим комплексом відповідного типу, підготовки відповідно до курсів і програм та складення теоретичного і практичного іспитів, який надає право такій особі здійснювати керування безпілотним наземним роботизованим комплексом відповідного типу;
сертифікат оператора БпНК - інструктора - документ, оформлений та виданий саморегулівною організацією в паперовій та/або електронній формі за результатами успішного проходження курсу підготовки інструкторів за типами безпілотних наземних (роботизованих) комплексів, що посвідчує та підтверджує наявність необхідних навичок і знань для навчання та підготовки операторів безпілотних наземних (роботизованих) комплексів;
сертифікат оператора БпВК - документ, оформлений та виданий у паперовій та/або електронній формі сертифікованою відповідно до цього Порядку школою зовнішніх пілотів, що підтверджує успішне проходження фізичною особою, яка навчається керувати безпілотним водним (плаваючим) комплексом відповідного типу, підготовки відповідно до курсів і програм та складення теоретичного і практичного іспитів, який надає право такій особі здійснювати керування безпілотним водним (плаваючим) комплексом відповідного типу;
сертифікат оператора БпВК - інструктора - документ, оформлений та виданий саморегулівною організацією в паперовій та/або електронній формі за результатами успішного проходження курсу підготовки інструкторів за типами безпілотних водних (плаваючих) комплексів, що посвідчує та підтверджує наявність необхідних навичок і знань для навчання та підготовки операторів безпілотних водних (плаваючих) комплексів;
сертифікат члена зовнішнього екіпажу безпілотного літального апарата/безпілотного авіаційного комплексу (далі - сертифікат члена екіпажу БпЛА/БпАК) - документ, оформлений та виданий відповідно до цього Порядку в паперовій та/або електронній формі, що підтверджує успішне проходження фізичною особою підготовки відповідно до курсів і програм та складення теоретичного і практичного іспитів, який надає право такій особі експлуатувати, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних літальних апаратів/безпілотних авіаційних комплексів;
сертифікат члена зовнішнього екіпажу безпілотного наземного (роботизованого) комплексу (далі - сертифікат члена екіпажу БпНК) - документ, оформлений та виданий відповідно до цього Порядку в паперовій та/або електронній формі, що підтверджує успішне проходження фізичною особою підготовки відповідно до курсів і програм та складення теоретичного і практичного іспитів, який надає право такій особі експлуатувати, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних наземних (роботизованих) комплексів;
сертифікат члена зовнішнього екіпажу безпілотного водного (плаваючого) комплексу (далі - сертифікат члена екіпажу БпВК) - документ, оформлений та виданий відповідно до цього Порядку в паперовій та/або електронній формі, що підтверджує успішне проходження фізичною особою підготовки відповідно до курсів і програм та складення теоретичного і практичного іспитів, який надає право такій особі експлуатувати, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних безпілотних водних (плаваючих) комплексів;
сертифікат школи зовнішніх пілотів (операторів) безпілотних літальних апаратів/безпілотних авіаційних комплексів/операторів безпілотних наземних (роботизованих) комплексів/операторів безпілотних водних (плаваючих) комплексів (далі - сертифікат школи) - документ, оформлений та виданий Міноборони в паперовій та/або електронній формі відповідно до цього Порядку, що підтверджує право на провадження діяльності з підготовки, перепідготовки, підвищення кваліфікації та сертифікації зовнішніх пілотів БпЛА/БпАК, операторів БпНК/БпВК;
сертифікація - встановлена цим Порядком процедура видачі сертифікатів зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів екіпажу БпЛА/БпАК/БпНК/БпВК, шкіл зовнішніх пілотів (операторів) безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів за результатами підготовки, перепідготовки, підвищення кваліфікації;
сертифікована школа зовнішніх пілотів БпЛА/БпАК, операторів БпНК, операторів БпВК (далі - сертифікована школа) - юридична особа, яка отримала сертифікат школи та здійснює підготовку, перепідготовку, підвищення кваліфікації та сертифікацію зовнішніх пілотів БпЛА/БпАК, операторів БпНК/БпВК та членів екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів;
список сертифікованих шкіл, зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів (далі - список) - інформаційна система, яка містить інформацію про сертифіковані школи, зовнішніх пілотів БпЛА/БпАК, операторів БпНК/БпВК, зовнішніх пілотів БпЛА/БпАК - інструкторів, операторів БпНК/БпВК - інструкторів, членів зовнішніх екіпажів безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів із зазначенням кваліфікації, компетентності, дати отримання відповідних сертифікатів;
член зовнішнього екіпажу безпілотного літального апарата/безпілотного авіаційного комплексу (далі - член екіпажу БпЛА/БпАК) - фізична особа, яка експлуатує, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних літальних апаратів/безпілотних авіаційних комплексів.”;
член зовнішнього екіпажу безпілотного наземного (роботизованого) комплексу (далі - член екіпажу БпНК) - фізична особа, яка експлуатує, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних наземних (роботизованих) комплексів;
член зовнішнього екіпажу безпілотного водного (плаваючого) комплексу (далі - член екіпажу БпВК) - фізична особа, яка експлуатує, зокрема, устаткування, механізми та прилади пульта дистанційного управління, лінії передачі даних, лінії зв'язку безпілотних водних (плаваючих) комплексів.
Інші терміни у цьому Порядку вживаються у значенні, наведеному в Законах України “Про оборону України”, “Про національну безпеку України”, “Про оборонні закупівлі”, Порядку реалізації експериментального проекту щодо здійснення оборонних закупівель безпілотних систем, засобів радіоелектронної боротьби та активних засобів протидії технічним розвідкам вітчизняного виробництва, затвердженому постановою Кабінету Міністрів України від 24 березня 2023 р. № 256 “Про реалізацію експериментального проекту щодо здійснення оборонних закупівель безпілотних систем, засобів радіоелектронної боротьби та активних засобів протидії технічним розвідкам вітчизняного виробництва” (Офіційний вісник України, 2023 р., № 36, ст. 1910; 2024 р., № 63, ст. 3767), Порядку реалізації експериментального проекту щодо виробництва, закупівлі та постачання боєприпасів, затвердженому постановою Кабінету Міністрів України від 21 липня 2023 р. № 763 “Про реалізацію експериментального проекту щодо виробництва, закупівлі та постачання боєприпасів” (Офіційний вісник України, 2023 р., № 75, ст. 4239; 2024 р., № 18, ст. 1167), Правилах технічної експлуатації безпілотних авіаційних комплексів I класу державної авіації України, затверджених наказом Міноборони від 10 серпня 2018 р. № 401, Правилах виконання польотів безпілотними авіаційними комплексами державної авіації України, затверджених наказом Міноборони від 8 грудня 2016 р. № 661, та інших нормативно-правових актах.
{Пункт 6 в редакції Постанови КМ № 1047 від 26.08.2025}
7. Згідно з цим Порядком здійснюється підготовка зовнішніх пілотів БпЛА/БпАК, операторів БпНК/БпВК, крім зовнішніх пілотів безпілотних літальних апаратів літакового типу, які прийняті на озброєння. Зазначене обмеження не стосується підготовки операторів безпілотних літальних апаратів/безпілотних авіаційних комплексів літакового типу, які розроблені та виготовлені розробниками та виробниками відповідних безпілотних літальних апаратів/безпілотних авіаційних комплексів, що мають сертифікат школи.
{Пункт 7 із змінами, внесеними згідно з Постановою КМ № 1047 від 26.08.2025}
8. Юридичні особи, які мають намір здійснювати підготовку, перепідготовку, підвищення кваліфікації та сертифікацію зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК (далі - заявники), повинні відповідати таким вимогам:
1) для безпілотних літальних апаратів/безпілотних авіаційних комплексів:
провадження статутної діяльності з надання освітніх послуг або послуг з навчання у частині підготовки, перепідготовки, підвищення кваліфікації зовнішніх пілотів БпЛА/БпАК та/або виробництва повітряних і космічних літальних апаратів, супутнього устаткування;
наявність не менше трьох безпілотних літальних апаратів/безпілотних авіаційних комплексів, які перебувають у власності або користуванні та на яких здійснюється підготовка, перепідготовка, підвищення кваліфікації зовнішніх пілотів БпЛА/БпАК та членів екіпажів БпЛА/БпАК, а також за відповідними типами БпЛА/БпАК, на яких здійснюється сертифікація таких пілотів та членів екіпажів;
наявність затверджених навчальних програм за типами безпілотних літальних апаратів/безпілотних авіаційних комплексів, на яких здійснюється підготовка, перепідготовка, підвищення кваліфікації та сертифікація зовнішніх пілотів БпЛА/БпАК та членів екіпажів БпЛА/БпАК;
наявність не менше трьох зовнішніх пілотів БпЛА/БпАК - інструкторів, які працюють за трудовим договором або за договором про надання послуг з підготовки, перепідготовки, підвищення кваліфікації та сертифікації зовнішніх пілотів БпЛА/БпАК та членів екіпажів БпЛА/БпАК як фізичними особами - підприємцями;
2) для безпілотних наземних (роботизованих) комплексів:
провадження статутної діяльності з надання освітніх послуг або послуг з навчання у частині підготовки, перепідготовки, підвищення кваліфікації операторів БпНК та/або виробництва безпілотних наземних (роботизованих) комплексів, супутнього устаткування;
наявність не менше трьох безпілотних наземних (роботизованих) комплексів, які перебувають у власності або користуванні та на яких здійснюється підготовка, перепідготовка, підвищення кваліфікації операторів БпНК та членів екіпажів БпНК, а також за відповідними типами БпНК, на яких здійснюється сертифікація таких операторів та членів екіпажів;
наявність затверджених навчальних програм за типами безпілотних наземних (роботизованих) комплексів, на яких здійснюється підготовка, перепідготовка, підвищення кваліфікації та сертифікація операторів БпНК та членів екіпажів БпНК;
наявність не менше трьох операторів БпНК - інструкторів, які працюють за трудовим договором або за договором про надання послуг з підготовки, перепідготовки, підвищення кваліфікації та сертифікації операторів БпНК та членів екіпажів БпНК як фізичними особами - підприємцями;
3) для безпілотних водних (плаваючих) комплексів:
провадження статутної діяльності з надання освітніх послуг або послуг з навчання у частині підготовки, перепідготовки, підвищення кваліфікації операторів БпВК та/або виробництва безпілотних водних (плаваючих) комплексів, супутнього устаткування;
наявність не менше трьох безпілотних водних (плаваючих) комплексів, які перебувають у власності або користуванні та на яких здійснюється підготовка, перепідготовка, підвищення кваліфікації операторів БпВК та членів екіпажів БпВК, а також за відповідними типами БпВК, на яких здійснюється сертифікація таких операторів та членів екіпажів;
наявність затверджених навчальних програм за типами безпілотних водних (плаваючих) комплексів, на яких здійснюється підготовка, перепідготовка, підвищення кваліфікації та сертифікація операторів БпВК та членів екіпажів БпВК (для безпілотних водних (плаваючих) комплексів);
наявність не менше трьох операторів БпВК - інструкторів, які працюють за трудовим договором або за договором про надання послуг з підготовки, перепідготовки, підвищення кваліфікації та сертифікації операторів БпВК та членів екіпажів БпВК як фізичними особами - підприємцями.
{Пункт 8 в редакції Постанови КМ № 1047 від 26.08.2025}
9. Юридичні особи провадять діяльність з підготовки, перепідготовки, підвищення кваліфікації БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК та членів екіпажів та їх сертифікації на підставі сертифіката школи, виданого відповідно до цього Порядку, на підставі заяви, поданої в паперовій або електронній формі.
{Пункт 9 із змінами, внесеними згідно з Постановою КМ № 1047 від 26.08.2025}
10. За наявності технічної можливості заява формується керівником заявника особисто в електронній формі засобами Єдиного державного вебпорталу електронних послуг (далі - Портал Дія) після проходження ним електронної ідентифікації та автентифікації з використанням інтегрованої системи електронної ідентифікації, удосконаленого електронного підпису, що базується на кваліфікованому сертифікаті електронного підпису, та/або інших засобів електронної ідентифікації, які дають змогу однозначно встановлювати особу.
Заява формується засобами Порталу Дія у довільній формі, придатній для сприйняття її змісту, та містить такі відомості:
відомості про заявника (найменування та місцезнаходження, ідентифікаційний код згідно з ЄДРПОУ);
контактні дані заявника (номер телефону, адреса електронної пошти);
відомості про керівника заявника (прізвище, власне ім'я та по батькові (за наявності);
перелік навчальних програм за типами безпілотних літальних апаратів/безпілотних авіаційних комплексів та/або безпілотних наземних (роботизованих) комплексів та/або безпілотних водних (плаваючих) комплексів, на яких здійснюється підготовка, перепідготовка, підвищення кваліфікації зовнішніх пілотів БпЛА/БпАК та/або операторів БпНК, та/або операторів БпВК та членів екіпажів БпЛА/БпАК/БпНК/БпВК, їх сертифікація;
{Абзац шостий пункту 10 в редакції Постанови КМ № 1047 від 26.08.2025}
відомості про типи безпілотних літальних апаратів/безпілотних авіаційних комплексів та/або безпілотних наземних (роботизованих) комплексів та/або безпілотних водних (плаваючих) комплексів, для керування якими здійснюється підготовка, перепідготовка, підвищення кваліфікації та сертифікація;
{Абзац сьомий пункту 10 в редакції Постанови КМ № 1047 від 26.08.2025}
дані про спроможність одночасної підготовки, перепідготовки, підвищення кваліфікації та сертифікації зовнішніх пілотів БпЛА/БпАК та/або операторів БпНК та/або операторів БпВК та членів екіпажу БпЛА/БпАК/БпНК/БпВК;
{Абзац восьмий пункту 10 в редакції Постанови КМ № 1047 від 26.08.2025}
відомості про безпілотні літальні апарати/безпілотні авіаційні комплекси та/або безпілотні наземні (роботизовані) комплекси та/або безпілотні водні (плаваючі) комплекси, на яких здійснюється підготовка, перепідготовка, підвищення кваліфікації (тип, назва безпілотного літального апарата/безпілотного авіаційного комплексу та/або безпілотного наземного (роботизованого) комплексу та/або безпілотного водного (плаваючого) комплексу, дата виробництва, серійний номер, право власності або користування);
{Абзац дев'ятий пункту 10 в редакції Постанови КМ № 1047 від 26.08.2025}
відомості про зовнішніх пілотів БпЛА/БпАК - інструкторів, операторів БпНК/БпВК - інструкторів, які здійснюють підготовку, перепідготовку, підвищення кваліфікації (прізвище, власне ім'я та по батькові (за наявності), дата видачі та серійний номер сертифіката зовнішнього пілота - інструктора);
{Абзац десятий пункту 10 із змінами, внесеними згідно з Постановою КМ № 1047 від 26.08.2025}
відмітка про відсутність в учасників, власників істотної участі, кінцевих бенефіціарних власників, керівника сертифікованої школи громадянства держави, визнаної згідно із законом державою-окупантом та/або державою-агресором щодо України;
відмітка про відсутність у заявника прямого чи опосередкованого (через іншу фізичну чи юридичну особу) володіння будь-якою часткою юридичної особи, утвореної та зареєстрованої відповідно до законодавства держави, визнаної згідно із законом державою-окупантом та/або державою-агресором щодо України;
відомості щодо планування залучення до підготовки військовослужбовців Збройних Сил України.
{Пункт 10 доповнено новим абзацом згідно з Постановою КМ № 1047 від 26.08.2025}
Протягом шести місяців з дня початку реалізації експериментального проекту відомості, передбачені абзацами шостим і десятим цього пункту, не зазначаються.
{Абзац чотирнадцятий пункту 10 в редакції Постанови КМ № 1047 від 26.08.2025}
Після формування заяви в електронній формі засобами Порталу Дія на неї накладається удосконалений електронний підпис, що базується на кваліфікованому сертифікаті електронного підпису та/або інших засобах електронної ідентифікації, які дають змогу однозначно встановлювати особу, з дотриманням вимог законодавства у сферах електронної ідентифікації та електронних довірчих послуг.
11. Відомості, необхідні для формування заяви, можуть бути отримані шляхом електронної інформаційної взаємодії з інформаційно-комунікаційними системами та публічними електронними реєстрами органів державної влади у встановленому законодавством порядку.
Під час формування заяви засобами Порталу Дія відомості отримуються (підтверджуються) з Єдиного державного реєстру юридичних осіб, фізичних осіб - підприємців та громадських формувань.
Відповідальність за недостовірність відомостей, що містяться в заяві, несе заявник.
12. Формування заяви припиняється засобами Порталу Дія, якщо зазначені у заяві відомості:
надані не в повному обсязі;
не відповідають вимогам арифметичного та формато-логічного контролю;
не відповідають відомостям, отриманим засобами Порталу Дія з інформаційно-комунікаційних систем, держателями яких є відповідні органи державної влади.
13. Сформована заява з накладеним кваліфікованим електронним підписом та кваліфікованою електронною печаткою технічного адміністратора Порталу Дія засобами електронної інформаційної взаємодії передається до списку. Повідомлення про успішне включення сертифікованої школи до списку та згенерований засобами Порталу Дія сертифікат школи надсилається автоматично засобами Порталу Дія заявнику.
14. Електронна інформаційна взаємодія між державними електронними інформаційними ресурсами державних органів здійснюється засобами системи електронної взаємодії державних електронних інформаційних ресурсів “Трембіта”.
У разі відсутності технічної можливості передачі даних засобами системи електронної взаємодії державних електронних інформаційних ресурсів “Трембіта” електронна інформаційна взаємодія може здійснюватися з використанням інших інформаційно-комунікаційних систем із застосуванням у них відповідних комплексних систем захисту інформації з підтвердженою відповідністю за результатами державної експертизи в порядку, встановленому законодавством.
Обсяг та структура даних, якими обмінюються суб'єкти електронної інформаційної взаємодії, визначаються договорами про інформаційну взаємодію, укладеними відповідно до Порядку електронної (технічної та інформаційної) взаємодії, затвердженого постановою Кабінету Міністрів України від 8 вересня 2016 р. № 606 (Офіційний вісник України 2016 р., № 73, ст. 2455; 2023 р., № 11, ст. 721).
Електронна інформаційна взаємодія здійснюється з дотриманням вимог Законів України “Про публічні електронні реєстри”, “Про електронну ідентифікацію та електронні довірчі послуги”, “Про захист персональних даних”, “Про захист інформації в інформаційно-комунікаційних системах”, інших нормативно-правових актів у сфері захисту інформації.
15. У паперовій формі заява подається керівником заявника особисто, надсилається поштовим відправленням або в електронній формі на адресу електронної пошти Міноборони та містить відомості, передбачені пунктом 10 цього Порядку.
16. Посадова особа Міноборони перевіряє подану в паперовій формі заяву щодо відповідності відомостям, що містяться в державних реєстрах, і протягом п'яти днів з дня отримання заяви видає сертифікат школи та вносять запис до списку або відмовляє у видачі сертифіката школи.
17. Підставами для відмови у видачі сертифіката школи є:
зазначення в заяві відомостей не в повному обсязі та/або надання недостовірних відомостей;
невідповідність відомостей, зазначених у заяві, відомостям, що містяться в державних реєстрах.
У разі відмови у видачі сертифіката школи Міноборони надає заявнику роз'яснення щодо всіх невідповідностей, неспівпадінь, помилок, які стали підставою для відмови.
Заявник може повторно подати заяву відповідно до пунктів 10-15 цього Порядку після усунення обставин, які стали підставою для відмови.
18. Юридичні особи, які є розробниками та/або виробниками безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів, мають право отримати сертифікат школи та/або укласти контракти (договори) з іншими сертифікованими школами для підготовки, перепідготовки, підвищення кваліфікації відповідно зовнішніх пілотів БпЛА/БпАК, операторів БпВК/БпНК, зовнішніх пілотів БпЛА/БпАК - інструкторів, операторів БпВК/БпНК - інструкторів та членів екіпажів БпЛА/БпАК/БпНК/БпВК відповідно на безпілотних літальних апаратах/безпілотних авіаційних комплексах/безпілотних наземних (роботизованих) комплексів/безпілотних водних (плаваючих) комплексів власного виробництва та проведення сертифікації.
{Пункт 18 в редакції Постанови КМ № 1047 від 26.08.2025}
181. Внесення змін до сертифіката школи здійснюється на підставі заяви, поданої особисто керівником сертифікованої школи.
Зміни до сертифіката школи вносяться у таких випадках:
зміни переліку навчальних програм за типами безпілотних літальних апаратів/безпілотних авіаційних комплексів та/або безпілотних наземних (роботизованих) комплексів, та/або безпілотних водних (плаваючих) комплексів, на яких здійснюється підготовка, перепідготовка та підвищення кваліфікації відповідно зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК, їх сертифікація;
зміни відомостей про типи безпілотних літальних апаратів/безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів, для керування якими здійснюється підготовка, перепідготовка, підвищення кваліфікації та сертифікація зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК;
зміни відомостей про безпілотні літальні апарати/безпілотні авіаційні комплекси/безпілотні наземні (роботизовані) комплекси/безпілотні водні (плаваючі) комплекси, на яких здійснюється підготовка, перепідготовка, підвищення кваліфікації;
зміни відомостей про зовнішніх пілотів БпЛА/БпАК - інструкторів, операторів БпНК/БпВК - інструкторів, які здійснюють підготовку, перепідготовку, підвищення кваліфікації.
У разі внесення змін, передбачених цим пунктом, подання заяви про внесення змін до сертифіката школи здійснюється відповідно до пунктів 10-16 цього Порядку протягом 14 робочих днів з дня настання відповідних обставин.
{Порядок доповнено пунктом 181 згідно з Постановою КМ № 1047 від 26.08.2025}
19. Міноборони протягом двох днів з дня видачі сертифіката школи та включення сертифікованої школи до списку надсилає до СБУ повідомлення про виданий сертифікат школи.
У разі встановлення СБУ фактів наявності в учасників, власників істотної участі та кінцевих бенефіціарних власників сертифікованої школи громадянства держави, визнаної згідно із законом державою-окупантом та/або державою-агресором щодо України, або наявності прямого чи опосередкованого (через іншу фізичну чи юридичну особу) володіння заявником будь-якою часткою юридичної особи, утвореної та зареєстрованої відповідно до законодавства держави, визнаної згідно із законом державою-окупантом та/або державою-агресором щодо України, СБУ протягом 10 днів надає таку інформацію Міноборони.
Рішення про скасування сертифіката школи приймається Міноборони.
20. Підставами для скасування Міноборони сертифіката школи є:
1) заява сертифікованої школи про скасування сертифіката школи та виключення сертифікованої школи із списку, що подається в паперовій формі або електронній формі засобами Порталу Дія;
2) виявлення фактів подання недостовірних відомостей щодо:
наявності у власності або користуванні не менше трьох безпілотних літальних апаратів/безпілотних авіаційних комплексів та/або безпілотних наземних (роботизованих) комплексів, та/або безпілотних водних (плаваючих) комплексів, на яких здійснюється підготовка, перепідготовка, підвищення кваліфікації та сертифікація зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК;
{Абзац четвертий пункту 20 в редакції Постанови КМ № 1047 від 26.08.2025}
наявності затверджених навчальних програм за типами безпілотних літальних апаратів/безпілотних авіаційних комплексів та/або безпілотних наземних (роботизованих) комплексів, та/або безпілотних водних (плаваючих) комплексів, на яких здійснюється підготовка, перепідготовка, підвищення кваліфікації та сертифікація зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК;
{Абзац п'ятий пункту 20 в редакції Постанови КМ № 1047 від 26.08.2025}
наявності не менше трьох зовнішніх пілотів БпЛА/БпАК - інструкторів, операторів БпНК/БпВК - інструкторів, які працюють за трудовим договором або договором про надання послуг з підготовки, перепідготовки, підвищення кваліфікації та сертифікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК як фізичними особами - підприємцями;
{Абзац шостий пункту 20 в редакції Постанови КМ № 1047 від 26.08.2025}
невиконання вимог цього Порядку та затверджених навчальних програм за типами безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів, на яких здійснюється підготовка, перепідготовка, підвищення кваліфікації та сертифікація зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК;
{Пункт 20 доповнено новим абзацом згідно з Постановою КМ № 1047 від 26.08.2025}
3) припинення юридичної особи;
4) встановлення в учасників, власників істотної участі, кінцевих бенефіціарних власників, керівника сертифікованої школи громадянства держави, визнаної згідно із законом державою-окупантом та/або державою-агресором щодо України;
5) встановлення факту прямого чи опосередкованого (через іншу фізичну чи юридичну особу) володіння заявником будь-якою часткою юридичної особи, утвореної та зареєстрованої відповідно до законодавства держави, визнаної згідно із законом державою-окупантом та/або державою-агресором щодо України.
За наявності технічної можливості заява про скасування сертифіката школи та виключення сертифікованої школи із списку формується керівником школи в електронній формі особисто засобами Порталу Дія після проходження ним електронної ідентифікації та автентифікації з використанням інтегрованої системи електронної ідентифікації, удосконаленого електронного підпису, що базується на кваліфікованому сертифікаті електронного підпису, та/або інших засобів електронної ідентифікації, які дають змогу однозначно встановлювати особу.
Заява формується засобами Порталу Дія у довільній формі, придатній для сприйняття її змісту, та містить такі відомості:
відомості про заявника (найменування та місцезнаходження, ідентифікаційний код згідно з ЄДРПОУ);
контактні дані заявника (номер телефону, адреса електронної пошти);
відомості про керівника заявника (прізвище, власне ім'я та по батькові (за наявності);
клопотання про скасування сертифіката школи та виключення сертифікованої школи із списку.
Після формування заяви в електронній формі засобами Порталу Дія на неї накладається удосконалений електронний підпис, що базується на кваліфікованому сертифікаті електронного підпису та/або інших засобах електронної ідентифікації, які дають змогу однозначно встановлювати особу, з дотриманням вимог законодавства у сферах електронної ідентифікації та електронних довірчих послуг.
21. Відомості, необхідні для формування заяви, можуть бути отримані шляхом електронної інформаційної взаємодії з інформаційно-комунікаційними системами та публічними електронними реєстрами органів державної влади у встановленому законодавством порядку.
Під час формування заяви засобами Порталу Дія відомості отримуються (підтверджуються) з Єдиного державного реєстру юридичних осіб, фізичних осіб - підприємців та громадських формувань.
Відповідальність за недостовірність відомостей, що містяться в заяві, несе заявник.
22. Формування заяви припиняється засобами Порталу Дія, якщо зазначені у заяві відомості:
надані не в повному обсязі;
не відповідають вимогам арифметичного та формато-логічного контролю;
не відповідають відомостям, отриманим засобами Порталу Дія з інформаційно-комунікаційних систем, держателями яких є відповідні органи державної влади.
23. Сформована заява з накладеним кваліфікованим електронним підписом та кваліфікованою електронною печаткою технічного адміністратора Порталу Дія засобами електронної інформаційної взаємодії передається до списку. Повідомлення про скасування сертифіката школи та виключення сертифікованої школи із списку надсилається автоматично засобами Порталу Дія керівнику сертифікованої школи.
24. У паперовій формі заява подається керівником сертифікованої школи особисто або надсилається поштовим відправленням Міноборони та містить відомості, передбачені пунктом 10 цього Порядку.
25. Посадова особа Міноборони перевіряє відомості, зазначені у заяві, щодо відповідності відомостям, що містяться в державних реєстрах, і протягом п'яти днів з дня отримання заяви приймає рішення про скасування сертифіката школи та виключення сертифікованої школи із списку або відмову у скасуванні сертифіката школи.
26. Підставами для відмови у скасуванні сертифіката школи є:
зазначення в заяві відомостей не в повному обсязі та/або надання недостовірних відомостей;
невідповідність відомостей, зазначених у заяві, відомостям, що містяться в державних реєстрах.
У разі відмови у скасуванні сертифіката школи Міноборони надає сертифікованій школі роз'яснення щодо всіх невідповідностей, неспівпадінь, помилок, які стали підставою для надання відмови.
Заявник може повторно подати заяву після усунення обставин, які стали підставою для відмови.
27. Видача сертифікатів зовнішніх пілотів БпЛА/БпАК - інструкторів здійснюється саморегулівною організацією, якій делеговані такі повноваження за результатами складення фізичною особою теоретичного і практичного іспиту, або навчальною організацією, якій надані повноваження на підготовку зовнішніх пілотів БпЛА/БпАК - інструкторів відповідно до вимог нормативно-правових актів у галузі державної авіації.
Видача сертифікатів операторів БпНК/БпВК - інструкторів здійснюється саморегулівною організацією за результатами складення фізичною особою теоретичного і практичного іспиту.
У разі нескладення практичного іспиту фізичній особі дається можливість скласти повторно іспит протягом двох тижнів з дня проведення попереднього іспиту.
{Пункт 27 в редакції Постанови КМ № 1047 від 26.08.2025}
28. Порядок подання документів, складення теоретичного і практичного іспиту, видачі сертифіката:
зовнішнього пілота БпЛА/БпАК - інструктора встановлюється саморегулівною організацією або нормативно-правовими актами у галузі державної авіації;
оператора БпНК/БпВК - інструктора встановлюється саморегулівною організацією.
Вимоги щодо проведення лікарсько-льотної експертизи до фізичних осіб, які мають намір отримати сертифікат зовнішнього пілота БпЛА/БпАК - інструктора, відповідно до цілей цього Порядку не застосовуються.
{Пункт 28 в редакції Постанови КМ № 1047 від 26.08.2025}
29. Під час складання теоретичного і практичного іспиту використовуються технічні засоби контролю (у тому числі фото-, відео-, аудіотехніка) за процесом складення іспиту.
30. Оформлення та видача сертифіката зовнішнього пілота БпЛА/БпАК - інструктора, сертифіката оператора БпНК/БпВК - інструктора здійснюються за результатами складення теоретичного і практичного іспиту. Сертифікат зовнішнього пілота БпЛА/БпАК - інструктора, оператора БпНК/БпВК - інструктора видається фізичній особі під підпис після пред'явлення нею документа, що посвідчує її особу. Відомості про видачу сертифіката зовнішнього пілота БпЛА/БпАК - інструктора, оператора БпНК/БпВК - інструктора вносяться до списку.
{Пункт 30 в редакції Постанови КМ № 1047 від 26.08.2025}
31. Особи допускаються до керування безпілотними літальними апаратами/безпілотними авіаційними комплексами та/або безпілотними наземними (роботизованими) комплексами та/або безпілотними водними (плаваючими) комплексами у разі наявності в них сертифіката зовнішнього пілота БпЛА/БпАК або оператора БпНК, або оператора БпВК.
У разі коли системою управління безпілотних літальних апаратів/безпілотних авіаційних комплексів/безпілотних наземних (роботизованих) комплексів/безпілотних водних (плаваючих) комплексів передбачається здійснення керування за участю членів екіпажу, вони допускаються до керування у разі наявності в них сертифіката члена екіпажу БпЛА/БпАК/БпНК/БпВК.
{Пункт 31 в редакції Постанови КМ № 1047 від 26.08.2025}
32. Фізична особа для отримання сертифіката зовнішнього пілота БпЛА/БпАК, сертифіката оператора БпНК/БпВК, сертифіката члена екіпажу БпЛА/БпАК/БпНК/БпВК або проходження підготовки, перепідготовки чи підвищення кваліфікації звертається до сертифікованої школи.
Порядок подання документів, складення теоретичного і практичного іспиту, видачі сертифіката зовнішнього пілота БпЛА/БпАК, оператора БпНК/БпВК, члена екіпажу БпЛА/БпАК/БпНК/БпВК визначається сертифікованою школою у навчальній програмі.
Вимоги щодо проведення лікарсько-льотної експертизи фізичних осіб, які мають намір отримати сертифікат зовнішнього пілота БпЛА/БпАК, сертифікат члена екіпажу БпЛА/БпАК, відповідно до цілей цього Порядку не застосовуються.
{Пункт 32 в редакції Постанови КМ № 1047 від 26.08.2025}
33. Фізична особа після проходження теоретичного курсу підготовки, перепідготовки, підвищення кваліфікації відповідно до затвердженої навчальної програми в сертифікованій школі отримує документ про закінчення теоретичної підготовки.
34. Фізична особа, яка проходить підготовку, перепідготовку, підвищення кваліфікації в сертифікованій школі, зобов'язана відвідувати лекційні та практичні заняття, передбачені навчальною програмою, дотримуватися правил внутрішнього розпорядку такої школи, виконувати індивідуальні навчальні плани.
Сертифікована школа здійснює контроль за виконанням навчальної програми, індивідуального навчального плану, дотриманням правил внутрішнього розпорядку і у разі систематичних порушень відраховує фізичну особу.
Документ про закінчення теоретичної підготовки є підставою для допуску до складення теоретичного іспиту.
35. Фізичні особи, що мають сертифікат зовнішнього пілота БпЛА/БпАК, оператора БпНК/БпВК, сертифікат члена екіпажу БпЛА/БпАК/БпНК/БпВК, отриманий до початку реалізації експериментального проекту, мають право скласти теоретичний іспит без обов'язкового проходження теоретичного курсу.
{Пункт 35 із змінами, внесеними згідно з Постановою КМ № 1047 від 26.08.2025}
36. Під час складання теоретичного і практичного іспиту використовуються технічні засоби контролю (у тому числі фото-, відео-, аудіотехніка) за процесом складення іспиту.
Форма екзаменаційного білета, перелік та обсяг питань визначаються навчальною програмою та затверджуються сертифікованою школою.
Екзаменатори ставлять фізичній особі виключно ті питання, що відповідають типам безпілотних літальних апаратів/безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів, право на керування якими вона претендує отримати.
{Абзац третій пункту 36 із змінами, внесеними згідно з Постановою КМ № 1047 від 26.08.2025}
Результат теоретичного іспиту фіксується в екзаменаційному листі, що підписує екзаменатор.
Складений теоретичний іспит є підставою для допуску до проходження практичного іспиту для визначення навичок керування безпілотними літальними апаратами/безпілотними авіаційними комплексами.
{Абзац п'ятий пункту 36 із змінами, внесеними згідно з Постановою КМ № 1047 від 26.08.2025}
У разі нескладення теоретичного іспиту повторний теоретичний іспит призначається не раніше ніж через п'ять календарних днів.
37. Практичний іспит складається в сертифікованій школі.
Перелік та обсяг вправ практичного іспиту визначаються навчальною програмою та затверджуються сертифікованою школою.
38. Для допуску до складення практичного іспиту фізична особа особисто подає до сертифікованої школи документ, що посвідчує особу, та екзаменаційний лист, в якому зазначено результати теоретичного іспиту.
39. Складення практичного іспиту здійснюється на безпілотному літальному апараті/безпілотному авіаційному комплексі, безпілотному наземному (роботизованому) комплексі, безпілотному водному (плаваючому) комплексі того типу, право на керування яким вона претендує отримати.
{Пункт 39 із змінами, внесеними згідно з Постановою КМ № 1047 від 26.08.2025}
40. Особа виконує вправи практичного іспиту для отримання сертифіката зовнішнього пілота БпЛА/БпАК, сертифіката оператора БпНК/БпВК, сертифіката члена екіпажу БпЛА/БпАК/БпНК/БпВК.
{Пункт 40 із змінами, внесеними згідно з Постановою КМ № 1047 від 26.08.2025}
41. Результат складення практичного іспиту зовнішній пілот БпЛА/БпАК - інструктор, оператор БпНК/ БпВК - інструктор фіксує в екзаменаційному листі, підписує його та вносить до списку.
{Пункт 41 із змінами, внесеними згідно з Постановою КМ № 1047 від 26.08.2025}
42. Оформлення та видача сертифікатів зовнішнього пілота БпЛА/БпАК, сертифікатів оператора БпНК/БпВК”, сертифікатів члена екіпажу БпЛА/БпАК/БпНК/БпВК або внесення змін до них у разі підвищення кваліфікації, перепідготовки здійснюються сертифікованою школою за результатами теоретичного і практичного іспиту.
{Пункт 42 із змінами, внесеними згідно з Постановою КМ № 1047 від 26.08.2025}
43. До проведення практичного іспиту сертифікованою школою залучаються представники навчальних центрів Збройних Сил, інших складових сил безпеки та сил оборони (далі - навчальні центри), які приймають іспит разом із зовнішніми пілотами БпЛА/БпАК - інструкторами, операторами БпНК/БпВК - інструкторами.
{Пункт 43 із змінами, внесеними згідно з Постановою КМ № 1047 від 26.08.2025}
44. Сертифіковані школи не пізніше ніж за п'ять днів до складення практичного іспиту подають до навчальних центрів звернення про залучення їх представників до проведення практичного іспиту, в якому зазначається:
найменування сертифікованої школи;
місцезнаходження сертифікованої школи;
дата та час проведення практичного іспиту;
місце проведення практичного іспиту;
тип безпілотних літальних апаратів/безпілотних авіаційних комплексів, безпілотних наземних (роботизованих) комплексів, безпілотних водних (плаваючих) комплексів, на яких буде проводитися практичний іспит;
{Абзац шостий пункту 44 із змінами, внесеними згідно з Постановою КМ № 1047 від 26.08.2025}
перелік фізичних осіб, які будуть складати практичний іспит.
Звернення в паперовій формі надсилається поштовим відправленням на поштову юридичну адресу навчального центру або в електронній формі на адресу електронної пошти навчального центру.
45. Навчальні центри за зверненням сертифікованих шкіл відряджають своїх представників для проведення практичного іспиту.
46. Представники навчального центру за результатами складення практичного іспиту надають рекомендації щодо можливості присвоєння фізичній особі відповідної військово-облікової спеціальності, про що робиться відмітка в сертифікаті зовнішнього пілота БпЛА/БпАК, оператора БпНК/БпВК або сертифікаті члена екіпажу БпЛА/БпАК/БпНК/БпВК.
{Пункт 46 із змінами, внесеними згідно з Постановою КМ № 1047 від 26.08.2025}
47. Сертифікат зовнішнього пілота БпЛА/БпАК, оператора БпНК/БпВК або сертифікат члена екіпажу БпЛА/БпАК/БпНК/БпВК видається фізичній особі під підпис.
{Пункт 47 із змінами, внесеними згідно з Постановою КМ № 1047 від 26.08.2025}
48. Рекомендації представників навчального центру щодо можливості присвоєння військово-облікової спеціальності враховуються під час вирішення питання щодо призначення на такі штатні посади у підрозділах, частинах та з'єднаннях Збройних Сил, Головного управління розвідки Міноборони, Національної гвардії, Держприкордонслужби, СБУ, інших складових сил безпеки та сил оборони:
1) фізичної особи, яка отримала сертифікат зовнішнього пілота БпЛА/БпАК:
зовнішніх пілотів (операторів) БпЛА/БпАК;
операторів приладів наведення авіації, радіотехнічних станцій ближньої навігації та систем посадки літаків, радіоелектронного подавлення безпілотних літальних апаратів;
водіїв-операторів наземних засобів керування безпілотними літальними апаратами військових частин і підрозділів спеціального призначення;
старших операторів (приладів наведення авіації, радіотехнічних станцій ближньої навігації та систем посадки літаків, радіоелектронного подавлення безпілотних літальних апаратів);
дешифрувальників розвідувальних матеріалів з безпілотних літальних апаратів;
старших шифрувальників розвідувальних матеріалів з безпілотних літальних апаратів;
2) фізичної особи, яка отримала сертифікат оператора БпНК:
операторів інженерних наземних роботизованих комплексів;
операторів гусеничних (колісних) наземних роботизованих комплексів;
операторів робототехнічних засобів;
3) фізичної особи, яка отримала сертифікат оператора БпВК:
операторів морських безекіпажних систем (комплексів);
операторів приймання, обробки та документування інформації, отриманої від морського безекіпажного комплексу.
Присвоєння військово-облікових спеціальностей зовнішнім пілотам БпЛА/БпАК, операторам БпНК/БпВК, які не є військовослужбовцями, здійснюється після набуття статусу військовослужбовця та після проходження загальновійськової базової підготовки в навчальних центрах на підставі поданих рекомендацій.
Присвоєння військово-облікової спеціальності військовослужбовцям, які проходять навчання в сертифікованих школах, здійснюється представниками навчальних центрів за результатами успішного складення практичного іспиту.
{Пункт 48 в редакції Постанови КМ № 1047 від 26.08.2025}
49. Сертифіковані школи, які здійснювали підготовку, перепідготовку, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК до початку реалізації експериментального проекту зобов'язані протягом 14 днів з дня видачі сертифіката школи подати Міноборони інформацію про всі видані ними сертифікати зовнішніх пілотів БпЛА/БпАК, операторів БпНК/БпВК та сертифікати членів екіпажів БпЛА/БпАК/БпНК/БпВК. Інформація подається нарочно або в електронній формі на адресу електронної пошти Міноборони та повинна включати такі відомості:
{Абзац перший пункту 40 в редакції Постанови КМ № 1047 від 26.08.2025}
1) назва сертифікованої школи, місцезнаходження, ідентифікаційний код згідно з ЄДРПОУ;
2) прізвище, власне ім'я та по батькові (за наявності) зовнішнього пілота БпЛА/БпАК, оператора БпНК/БпВК або члена екіпажу БпЛА/БпАК/БпНК/БпВК;
{Абзац третій пункту 49 із змінами, внесеними згідно з Постановою КМ № 1047 від 26.08.2025}
3) найменування та/або тип безпілотного літального апарата/безпілотного авіаційного комплексу, безпілотного наземного (роботизованого) комплексу, безпілотного водного (плаваючого) комплексу, на якому проведено підготовку, перепідготовку, підвищення кваліфікації та яким має право керувати зовнішній пілот БпЛА/БпАК, оператор БпНК/БпВК або член екіпажу БпЛА/БпАК/БпНК/БпВК;
{Абзац четвертий пункту 49 в редакції Постанови КМ № 1047 від 26.08.2025}
4) серія, номер та дата видачі сертифіката зовнішнього пілота БпЛА/БпАК, сертифіката оператора БпНК/БпВК або сертифіката члена екіпажу БпЛА/БпАК/БпНК/БпВК.
{Абзац п'ятий пункту 49 із змінами, внесеними згідно з Постановою КМ № 1047 від 26.08.2025}
Міноборони протягом 10 днів з дня отримання інформації зобов'язане включити до списку відомості про сертифікати зовнішніх пілотів БпЛА/БпАК, сертифікати операторів БпНК/БпВК та сертифікати членів екіпажів БпЛА/БпАК/БпНК/БпВК, видані сертифікованими школами до початку реалізації експериментального проекту.
{Абзац шостий пункту 49 із змінами, внесеними згідно з Постановою КМ № 1047 від 26.08.2025}
50. Сертифіковані школи зобов'язані інформувати Міноборони про укладення та розірвання із зовнішніми пілотами БпЛА/БпАК - інструкторами, операторами БпНК/БпВК - інструкторами трудового договору або договору про надання послуг з підготовки, перепідготовки, підвищення кваліфікації та сертифікації зовнішніх пілотів БпЛА/БпАК, операторів БпНК/БпВК та членів екіпажу БпЛА/БпАК/БпНК/БпВК як фізичними особами - підприємцями. Інформація подається нарочно або поштовим відправленням протягом п'яти робочих днів з дня укладення чи розірвання відповідного договору та повинна включати такі відомості:
1) назву сертифікованої школи, місцезнаходження, ідентифікаційний код згідно з ЄДРПОУ;
2) прізвище, власне ім'я та по батькові (за наявності) зовнішнього пілота БпЛА/БпАК - інструктора, оператора БпНК/БпВК - інструктора;
3) серію та номер сертифіката зовнішнього пілота БпЛА/БпАК - інструктора, оператора БпНК/БпВК - інструктора;
4) інформацію про призначення чи звільнення на роботу зовнішнього пілота БпЛА/БпАК - інструктора, оператора БпНК/БпВК - інструктора (реквізити наказу про призначення чи звільнення зовнішнього пілота БпЛА/БпАК - інструктора/оператора БпНК/БпВК - інструктора, реквізити договору про надання послуг як фізичною особою - підприємцем).
{Пункт 50 в редакції Постанови КМ № 1047 від 26.08.2025}
51. Рішення про анулювання сертифіката зовнішнього пілота БпЛА/БпАК, сертифіката оператора БпНК/БпВК, сертифіката члена екіпажу БпЛА/БпАК/БпНК/БпВК або сертифіката зовнішнього пілота - інструктора БпЛА/БпАК, оператора БпНК/БпВК - інструктора приймається Міноборони.
{Абзац перший пункту 51 в редакції Постанови КМ № 1047 від 26.08.2025}
Підставами для анулювання сертифіката зовнішнього пілота БпЛА/БпАК, сертифіката оператора БпНК/БпВК, сертифіката члена екіпажу БпЛА/БпАК/БпНК/БпВК або сертифіката зовнішнього пілота - інструктора БпЛА/БпАК, оператора БпНК/БпВК - інструктора є:
{Абзац другий пункту 51 в редакції Постанови КМ № 1047 від 26.08.2025}
установлення факту оформлення та видачі сертифіката з порушенням вимог цього Порядку;
установлення факту оформлення та видачі сертифіката на підставі підроблених чи фіктивних документів;
установлення факту внесення до списку фіктивної інформації про проходження особою підготовки, перепідготовки або підвищення кваліфікації.
52. Інформація про анулювання сертифіката зовнішнього пілота БпЛА/БпАК, сертифіката оператора БпНК/БпВК, сертифіката члена екіпажу БпЛА/БпАК/БпНК/БпВК або сертифіката зовнішнього пілота - інструктора БпЛА/БпАК, сертифіката оператора БпНК/БпВК - інструктора вноситься до списку Міноборони протягом 10 днів з моменту встановлення обставин, визначених пунктом 51 цього Порядку.
{Пункт 52 в редакції Постанови КМ № 1047 від 26.08.2025}
53. Сертифіковані школи здійснюють навчання зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК за розробленими ними навчальними програмами.
{Абзац перший пункту 53 із змінами, внесеними згідно з Постановою КМ № 1047 від 26.08.2025}
Навчальні програми сертифікованих шкіл розробляються з обов'язковим урахуванням вимог щодо підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК, розроблених та затверджених саморегулівною організацією в разі делегування їй повноважень або Міноборони.
{Абзац другий пункту 53 із змінами, внесеними згідно з Постановою КМ № 1047 від 26.08.2025}
Сертифіковані школи для проведення навчання зовнішніх пілотів БпЛА/БпАК, операторів БпНК/БпВК з обов'язковим урахуванням зазначених вимог розробляють власні навчальні програми. При цьому обсяг та зміст теоретичних і практичних занять в сертифікованих школах не може бути меншим, ніж передбачено такими вимогами.
{Абзац третій пункту 53 із змінами, внесеними згідно з Постановою КМ № 1047 від 26.08.2025}
У разі затвердження власної навчальної програми сертифікована школа може передбачити більший обсяг та зміст теоретичних і практичних занять, ніж це передбачено вимогами.
54. Вимоги щодо підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК розробляються та затверджуються саморегулівною організацією у разі делегування їй повноважень або Міноборони за кожним типом безпілотного літального апарата/безпілотного авіаційного комплексу, безпілотного наземного (роботизованого) комплексу, безпілотного водного (плаваючого) комплексу опубліковуються на офіційному веб-сайті Міноборони.
{Пункт 54 в редакції Постанови КМ № 1047 від 26.08.2025}
55. Програми теоретичних і практичних іспитів розробляються та затверджуються сертифікованою школою.
56. Навчальні програми повинні включати інформацію про перелік документів та порядок їх подання фізичними особами, які мають намір отримати сертифікат зовнішнього пілота БпЛА/БпАК, оператора БпНК/БпВК або члена екіпажу БпЛА/БпАК/БпНК/БпВК, та складаються з таких розділів:
1) теоретичні основи польоту на безпілотних літальних апаратах/безпілотних авіаційних комплексах (для безпілотних літальних апаратів/безпілотних літальних комплексів);
2) управління безпілотним наземним (роботизованим) комплексом, безпілотним водним (плаваючим) комплексом основи маневрування (для безпілотних наземних (роботизованих) комплексів/безпілотних водних (плаваючих) комплексів);
3) теоретичні основи орієнтування на місцевості, картографії та навігації;
4) бортове обладнання та конструкція безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу;
5) системи керування та навігації безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу;
6) підготовка безпілотного літального апарата/безпілотного авіаційного комплексу до польоту/безпілотного наземного (роботизованого) комплексу/безпілотного водного (плаваючого) комплексу;
7) основи безпеки польоту безпілотного літального апарата/безпілотного авіаційного комплексу (для безпілотних літальних апаратів/безпілотних літальних комплексів);
8) основи безпеки керування безпілотним наземним (роботизованим) комплексом, безпілотним водним (плаваючим) комплексом (для безпілотних наземних (роботизованих) комплексів/безпілотних водних (плаваючих) комплексів);
9) польоти безпілотного літального апарата/безпілотного авіаційного комплексу в зоні прямої видимості (для безпілотних літальних апаратів/безпілотних літальних комплексів);
10) керування безпілотним наземним (роботизованим) комплексом/безпілотним водним (плаваючим) комплексом у зоні прямої видимості (для безпілотних наземних (роботизованих) комплексів/безпілотних водних (плаваючих) комплексів);
11) польоти безпілотного літального апарата/безпілотного авіаційного комплексу поза межами зони прямої видимості (для безпілотних літальних апаратів/безпілотних літальних комплексів);
12) керування безпілотним наземним (роботизованим) комплексом/безпілотним водним (плаваючим) комплексом поза межами зони прямої видимості (для безпілотних наземних (роботизованих) комплексів/безпілотних водних (плаваючих) комплексів);
13) технічне обслуговування безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу;
14) засоби радіозв'язку, топографії, навігації, фото-, відеопристрої, тепловізори;
15) системи планування, орієнтування, розрахунків та ситуаційної обізнаності;
16) порядок проведення теоретичного і практичного іспитів.
{Пункт 56 в редакції Постанови КМ № 1047 від 26.08.2025}
57. Міноборони надає методологічну та консультативну допомогу сертифікованим школам під час підготовки, перепідготовки, підвищення кваліфікації та сертифікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК.
{Пункт 57 із змінами, внесеними згідно з Постановою КМ № 1047 від 26.08.2025}
58. Для набуття делегованих повноважень щодо розроблення вимог щодо підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК, статусу саморегулівної організації громадське об'єднання сертифікованих шкіл надсилає поштовим відправленням або на адресу електронної пошти Міноборони заяву про делегування повноважень, в якій зазначаються:
{Абзац першй пункту 58 із змінами, внесеними згідно з Постановою КМ № 1047 від 26.08.2025}
відомості про громадське об'єднання (найменування та місцезнаходження, ідентифікаційний згідно з ЄДРПОУ);
контактні дані громадського об'єднання (номер телефону, адреса електронної пошти);
відомості про керівника громадського об'єднання (прізвище, власне ім'я та по батькові (за наявності);
відомості про склад виконавчих та контролюючих органів громадського об'єднання із зазначенням щодо кожного учасника таких даних: для фізичних осіб - прізвища, власного імені, по батькові (за наявності), займаної посади, освіти, стажу роботи, засобів зв'язку (номер телефону, адреса електронної пошти), для юридичних осіб - найменування, місцезнаходження, ідентифікаційний код згідно з ЄДРПОУ, засобів зв'язку (номер телефону, адреса електронної пошти).
До заяви додаються такі документи:
клопотання про делегування повноважень щодо підготовки, перепідготовки, підвищення кваліфікації та сертифікації зовнішніх пілотів БпЛА/БпАК - інструкторів, операторів БпНК/БпВК - інструкторів, розроблення та затвердження вимог щодо підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК;
{Абзац сьомий пункту 58 в редакції Постанови КМ № 1047 від 26.08.2025}
копія рішення органу управління про намір отримати громадським об'єднанням делегованих повноважень.
Документи, подані громадським об'єднанням сертифікованих шкіл, розглядаються та перевіряються протягом п'яти робочих днів з дня їх надходження до Міноборони.
59. У разі подання відомостей та документів не в повному обсязі та невідповідності відомостей та документів вимогам цього Порядку документи не розглядаються, про що громадському об'єднанню сертифікованих шкіл повідомляється в спосіб, відповідно до якого подавалися документи, протягом двох робочих днів з дня надходження документів.
За результатами розгляду поданих документів Міноборони приймає рішення про:
делегування повноваження та надання статусу саморегулівної організації;
відмову у делегуванні повноваження.
Рішення про делегування повноваження приймається відповідним наказом Міноборони та оприлюднюється на його офіційному веб-сайті.
60. У рішенні про делегування повноваження зазначаються:
найменування саморегулівної організації;
ідентифікаційний код згідно з ЄДРПОУ;
повноваження, яке делегується.
У рішенні про відмову в делегуванні повноваження зазначаються всі недоліки (неточності, помилки, недостовірні відомості, неподані документи), що стали підставою для такої відмови, та заходи, які повинні бути вжиті для усунення недоліків.
61. Саморегулівним організаціям делегуються такі повноваження:
1) здійснення підготовки, перепідготовки, підвищення кваліфікації зовнішніх пілотів БпЛА/БпАК - інструкторів, операторів БпНК/БпВК - інструкторів та їх сертифікація;
2) розроблення навчальних програм, тестів та вправ практичних іспитів для зовнішніх пілотів БпЛА/БпАК - інструкторів, операторів БпНК/БпВК - інструкторів;
3) розроблення та затвердження вимог щодо підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК.
{Пункт 61 в редакції Постанови КМ № 1047 від 26.08.2025}
62. Відомості щодо рішення про делегування повноваження або відмову в його делегуванні вносяться Міноборони до списку в день прийняття відповідного рішення.
Про прийняте рішення саморегулівній організації повідомляється в спосіб, відповідно до якого подавалися документи.
63. Підставами для відмови в делегуванні повноваження є:
невідповідність громадського об'єднання вимогам цього Порядку;
подання документів, які не відповідають вимогам цього Порядку, чи виявлення в них недостовірних відомостей, що встановлено під час їх розгляду.
Після усунення причин, що були підставою для відмови в делегуванні повноваження, саморегулівна організація може повторно подати документи, які розглядаються відповідно до цього Порядку.
64. Делегування повноваження саморегулівній організації припиняється у разі настання будь-якої з таких підстав:
подання заяви саморегулівної організації про відмову від здійснення делегованого повноваження;
невідповідність саморегулівної організації вимогам цього Порядку.
У разі встановлення факту невідповідності саморегулівної організації вимогам цього Порядку Міноборони протягом 10 днів з дня виявлення передбачених цим пунктом підстав приймає рішення про відкликання делегованих повноважень.
65. Рішення про припинення здійснення саморегулівною організацією делегованого їй повноваження приймається відповідним наказом Міноборони.
У рішенні про припинення здійснення саморегулівною організацією делегованого їй повноваження зазначаються:
найменування саморегулівної організації, здійснення повноважень якої припиняється, ідентифікаційний код згідно з ЄДРПОУ;
повноваження, здійснення якого припиняється;
строки передачі саморегулівною організацією до Міноборони документів, пов'язаних із здійсненням делегованого повноваження, які зберігаються в саморегулівній організації в паперовій формі, згідно з актом приймання-передачі.
Відомості щодо рішення Міноборони про припинення здійснення саморегулівною організацією делегованого їй повноваження вносяться до списку в день прийняття такого рішення та оприлюднюються на офіційному веб-сайті Міноборони.
66. Саморегулівна організація припиняє здійснювати делеговане їй повноваженя з дати внесення до списку відомостей щодо рішення Міноборони про припинення делегування повноваження.
Саморегулівна організація, здійснення повноважень якої припинено, зобов'язана в строк, визначений рішенням про припинення здійснення саморегулівною організацією делегованого їй повноваження, передати, а Міноборони згідно з актом приймання-передачі прийняти документи, пов'язані із здійсненням саморегулівною організацією делегованого повноваження.
Міноборони може проводити перевірку дотримання саморегулівною організацією вимог цього Порядку в частині здійснення делегованого повноваження.
67. Державні замовники у сфері оборони, служби державних замовників, а також військові частини, організації (установи, заклади), що уповноважуються рішенням державного замовника у сфері оборони на здійснення закупівель та укладення державних контрактів (договорів) (далі - державні замовники), за наявності відповідних бюджетних асигнувань закуповують послуги з підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК та їх сертифікації відповідно до особливостей здійснення оборонних закупівель на період дії правового режиму воєнного стану, затверджених постановою Кабінету Міністрів України від 11 листопада 2022 р. № 1275 “Деякі питання здійснення оборонних закупівель на період дії правового режиму воєнного стану” (Офіційний вісник України, 2022 р., № 91, ст. 5666; 2023 р., № 50, ст. 2800).
{Порядок доповнено пунктом 67 згідно з Постановою КМ № 1047 від 26.08.2025}
68. Державні замовники за наявності відповідних бюджетних асигнувань можуть запроваджувати програми підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК.
{Порядок доповнено пунктом 68 згідно з Постановою КМ № 1047 від 26.08.2025}
69. Відбір сертифікованих шкіл, які беруть участь у програмі підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК, здійснюється державним замовником шляхом запиту пропозицій цін.
{Порядок доповнено пунктом 69 згідно з Постановою КМ № 1047 від 26.08.2025}
70. Сертифіковані школи для участі у програмі підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК надають на запит державного замовника пропозиції ціни на проведення підготовки, яка повинна включати:
назву сертифікованої школи;
відомості про безпілотні літальні апарати/безпілотні авіаційні комплекси/безпілотні наземні (роботизовані) комплекси/безпілотні водні (плаваючі) комплекси, на яких здійснюється підготовка, перепідготовка, підвищення кваліфікації (тип, назва безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу, дата виробництва, серійний номер, право власності або користування);
дані про спроможність одночасної підготовки, перепідготовки, підвищення кваліфікації та сертифікації зовнішніх пілотів БпЛА/БпАК, операторів БпНК/БпВК та членів екіпажу БпЛА/БпАК/БпНК/БпВК;
навчальні програми за типами безпілотних літальних апаратів/безпілотних авіаційних комплексів та/або безпілотних наземних (роботизованих) комплексів, та/або безпілотних водних (плаваючих) комплексів, на яких здійснюється підготовка, перепідготовка та підвищення кваліфікації зовнішніх пілотів БпЛА/БпАК, операторів БпНК/БпВК та членів екіпажів БпЛА/БпАК/БпНК/БпВК, їх сертифікація;
вартість навчання в розрізі кожного безпілотного літального апарата/безпілотного авіаційного комплексу/безпілотного наземного (роботизованого) комплексу/безпілотного водного (плаваючого) комплексу, на яких здійснюється підготовка, перепідготовка, підвищення кваліфікації.
{Порядок доповнено пунктом 70 згідно з Постановою КМ № 1047 від 26.08.2025}
71. Державний замовник узагальнює пропозиції ціни на проведення підготовки та навчальні програми від сертифікованих шкіл та приймає рішення щодо кількості військовослужбовців, підготовка, перепідготовка та підвищення кваліфікації яких здійснюється в рамках виконання програми підготовки зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК.
{Порядок доповнено пунктом 71 згідно з Постановою КМ № 1047 від 26.08.2025}
72. Державний замовник інформує сертифіковані школи про відкриття програми підготовки, перепідготовки, підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК, кількість фізичних осіб, яку планується підготувати в межах такої програми, та ціни, за якими здійснюватиметься підготовка, перепідготовка та підвищення кваліфікації.
Сертифіковані школи, які мають намір приєднатися до програми з підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів БпЛА/БпАК/БпНК/БпВК, укладають з державним замовником державний контракт (договір) про надання послуг з підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК.
{Порядок доповнено пунктом 72 згідно з Постановою КМ № 1047 від 26.08.2025}
73. Після підписання державного контракту (договору) державний замовник оформлює ваучер (направлення на навчання) у кількості, передбаченій таким державним контрактом (договором).
Ваучер (направлення на навчання) повинен містити інформацію про:
сертифіковані школи, які беруть участь у програмі підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК;
відомості про безпілотний літальний апарат/безпілотний авіаційний комплекс/безпілотний наземний (роботизований) комплекс/безпілотний водний (плаваючий) комплекс, право на навчання на якому надається згідно з ваучером (направленням на навчання).
{Порядок доповнено пунктом 73 згідно з Постановою КМ № 1047 від 26.08.2025}
74. Державний замовник забезпечує передачу ваучерів (направлень на навчання) Збройним Силам, іншим складовим сил безпеки та сил оборони для їх видачі фізичним особам.
{Порядок доповнено пунктом 74 згідно з Постановою КМ № 1047 від 26.08.2025}
75. Фізичні особи, яким були видані ваучери (направлення на навчання), самостійно здійснюють вибір сертифікованої школи, яка надає послуги з підготовки, перепідготовки та підвищення кваліфікації зовнішніх пілотів БпЛА/БпАК, операторів БпНК/БпВК, членів екіпажів БпЛА/БпАК/БпНК/БпВК.
{Порядок доповнено пунктом 75 згідно з Постановою КМ № 1047 від 26.08.2025}
76. Зарахування фізичної особи на навчання здійснюється сертифікованими школами на підставі ваучера (направлення на навчання).
{Порядок доповнено пунктом 76 згідно з Постановою КМ № 1047 від 26.08.2025}
77. Сертифікована школа інформує державного замовника про ваучер (направлення на навчання), на підставі якого фізичну особу зараховано на навчання, із зазначенням прізвища, імені та по батькові (за наявності) особи, а для військовослужбовців - також військового, спеціального звання, номера військової частини або найменування військового підрозділу.
{Порядок доповнено пунктом 77 згідно з Постановою КМ № 1047 від 26.08.2025}
78. Оплата наданих послуг здійснюється державним замовником після проходження підготовки, перепідготовки, підвищення кваліфікації, сертифікації та отримання сертифіката зовнішнього пілота БпЛА/БпАК, оператора БпНК/БпВК, члена екіпажу БпЛА/БпАК/БпНК/БпВК.
{Порядок доповнено пунктом 78 згідно з Постановою КМ № 1047 від 26.08.2025}
