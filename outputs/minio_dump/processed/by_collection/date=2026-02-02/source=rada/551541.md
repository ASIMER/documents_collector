---
source: "rada"
dokid: 551541
nreg: "45-2026-р"
title: "Про передачу деяких бюджетних призначень, передбачених Міністерству культури на 2026 рік"
doc_date: 2026-01-19
revision_date: 2026-01-19
status: 5
types: [6]
org: 2
---
КАБІНЕТ МІНІСТРІВ УКРАЇНИ
РОЗПОРЯДЖЕННЯ
від 19 січня 2026 р. № 45-р
Київ
Про передачу деяких бюджетних призначень, передбачених Міністерству культури на 2026 рік
1. Відповідно до частини шостої статті 23 Бюджетного кодексу України передати Господарсько-фінансовому департаменту Секретаріату Кабінету Міністрів України для Державного комітету телебачення і радіомовлення та Українського інституту національної пам'яті на нові бюджетні програми з метою забезпечення їх функціонування та здійснення заходів, пов'язаних з формуванням та реалізацією державної політики у сфері державного іномовлення, популяризації України у світі, забезпечення інформаційного суверенітету України, заходів щодо інформування громадськості з питань європейської та євроатлантичної інтеграції України, а також на формування та реалізацію державної політики у сфері національної пам'яті Українського народу бюджетні призначення, передбачені у 2026 році Міністерству культури у загальному та спеціальному фондах державного бюджету за бюджетними програмами:
1) 3801020 “Виробництво та трансляція програм для державних потреб, збирання, обробка та розповсюдження офіційної інформаційної продукції, фінансова підтримка системи державного іномовлення України” - у сумі 1557574,4 тис. гривень за загальним фондом державного бюджету (видатки споживання);
3802010 “Керівництво та управління у сфері телебачення і радіомовлення” - у сумі 57385,6 тис. гривень за загальним фондом державного бюджету (видатки споживання, з них оплата праці - 44033,2 тис. гривень, комунальні послуги та енергоносії - 1803,3 тис. гривень), у сумі 72 тис. гривень за спеціальним фондом державного бюджету за власними надходженнями бюджетних установ (видатки споживання);
3802020 “Наукова і науково-технічна діяльність у сфері медіа, книговидавничої справи та інформаційно-бібліографічної діяльності” - у сумі 26038,8 тис. гривень за загальним фондом державного бюджету (видатки розвитку), у сумі 1600 тис. гривень за спеціальним фондом державного бюджету за власними надходженнями бюджетних установ (видатки розвитку);
3802040 “Підвищення кваліфікації працівників суб'єктів у сфері медіа в Укртелерадіопресінституті” - у сумі 1590 тис. гривень за спеціальним фондом державного бюджету за власними надходженнями бюджетних установ (видатки споживання, з них оплата праці - 798,4 тис. гривень, комунальні послуги та енергоносії - 476,6 тис. гривень);
3802050 “Фінансова підтримка творчих спілок у сфері медіа, окремих суб'єктів у сфері друкованих медіа” - у сумі 1590,8 тис. гривень за загальним фондом державного бюджету (видатки споживання);
3802080 “Фінансова підтримка Національної суспільної телерадіокомпанії України” - у сумі 2432697,9 тис. гривень за загальним фондом державного бюджету (видатки споживання), у сумі 40000 тис. гривень за загальним фондом державного бюджету (видатки розвитку);
3802130 “Державні стипендії видатним діячам інформаційної галузі, дітям журналістів, які загинули (померли) або яким встановлено інвалідність у зв'язку з виконанням професійних обов'язків, премії в інформаційній галузі та одноразова грошова допомога у разі загибелі (смерті) або поранення (контузії, травми або каліцтва) журналіста під час виконання ним професійних обов'язків” - у сумі 4222,3 тис. гривень за загальним фондом державного бюджету (видатки споживання).
Відповідальним виконавцем нових бюджетних програм є Державний комітет телебачення і радіомовлення;
2) 3809010 “Керівництво та управління у сфері відновлення та збереження національної пам'яті” - у сумі 44434,1 тис. гривень за загальним фондом державного бюджету (видатки споживання, з них оплата праці - 32753,4 тис. гривень, комунальні послуги та енергоносії - 171,6 тис. гривень);
3809020 “Заходи з реалізації державної політики у сфері відновлення та збереження національної пам'яті, забезпечення діяльності Національного меморіального комплексу Героїв Небесної Сотні - Музею Революції гідності та Галузевого державного архіву Українського інституту національної пам'яті” - у сумі 61332,4 тис. гривень за загальним фондом державного бюджету (видатки споживання, з них оплата праці - 24261,6 тис. гривень, комунальні послуги та енергоносії - 863,1 тис. гривень).
Відповідальним виконавцем нових бюджетних програм є Український інститут національної пам'яті.
2. Забезпечити:
Міністерству фінансів в установленому порядку - визначення кодів і найменувань нових бюджетних програм, на які передаються бюджетні призначення, передбачені пунктом 1 цього розпорядження, і внесення відповідних змін до розпису державного бюджету;
Державній казначейській службі - перерахування бюджетних коштів відповідно до переданих бюджетних призначень.
Прем'єр-міністр України
Ю. СВИРИДЕНКО
Інд. 24
