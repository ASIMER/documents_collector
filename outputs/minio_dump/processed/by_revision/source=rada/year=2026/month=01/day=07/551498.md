---
source: "rada"
dokid: 551498
nreg: "40-2026-п"
title: "Деякі питання надання послуг у сфері зайнятості населення через центри надання адміністративних послуг"
doc_date: 2026-01-07
revision_date: 2026-01-07
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 7 січня 2026 р. № 40
Київ
Деякі питання надання послуг у сфері зайнятості населення через центри надання адміністративних послуг
Кабінет Міністрів України постановляє:
1. Внести до постанов Кабінету Міністрів України щодо надання послуг у сфері зайнятості населення через центри надання адміністративних послуг зміни, що додаються.
2. Міністерству економіки, довкілля та сільського господарства за участю Державного центру зайнятості та Міністерства цифрової трансформації протягом 10 місяців з дня набрання чинності цією постановою забезпечити розроблення та впровадження технічних рішень, необхідних для її виконання.
3. Міністерству економіки, довкілля та сільського господарства, Міністерству цифрової трансформації, Державному центру зайнятості опублікувати інформацію про факт впровадження технічних рішень, передбачених пунктом 2 цієї постанови, протягом трьох робочих днів з дня настання такого факту на своїх офіційних веб-сайтах та Єдиному державному вебпорталі електронних послуг.
4. Установити, що надання послуг у сфері зайнятості населення через центри надання адміністративних послуг здійснюється після забезпечення технічної можливості надання відповідних послуг засобами Єдиного державного вебпорталу електронних послуг.
Прем'єр-міністр України
Ю. СВИРИДЕНКО
Інд. 26
ЗАТВЕРДЖЕНО
постановою Кабінету Міністрів України
від 7 січня 2026 р. № 40
ЗМІНИ,
що вносяться до постанов Кабінету Міністрів України щодо надання послуг у сфері зайнятості населення через центри надання адміністративних послуг
1. У Порядку здійснення заходів сприяння зайнятості, повернення коштів, спрямованих на фінансування таких заходів, у разі порушення гарантій зайнятості для внутрішньо переміщених осіб, затвердженому постановою Кабінету Міністрів України від 8 вересня 2015 р. № 696 (Офіційний вісник України, 2015 р., № 74, ст. 2443; 2017 р., № 100, ст. 3074):
1) абзац третій пункту 6 замінити абзацами такого змісту:
“роботодавець або уповноважена особа роботодавця подає до центру зайнятості відомість за формою згідно з додатком 1 (не пізніше ніж через п'ять днів після виплати працівникові заробітної плати).
Така відомість може подаватися:
у паперовій формі - безпосередньо до центру зайнятості;
в електронній формі - засобами Єдиного державного вебпорталу електронних послуг (далі - Портал Дія) (за наявності технічної можливості);”.
У зв'язку з цим абзаци четвертий і п'ятий вважати відповідно абзацами сьомим і восьмим;
2) доповнити Порядок пунктом 61 такого змісту:
“61. Подання відомості засобами Порталу Дія здійснюється керівником роботодавця/уповноваженою роботодавцем особою, що має дійсний паспорт громадянина України чи паспорт громадянина України для виїзду за кордон або посвідку на постійне проживання чи посвідку на тимчасове проживання.
Для подання відомості засобами Порталу Дія (за наявності технічної можливості) керівнику роботодавця/уповноваженій особі роботодавця необхідно:
створити особистий електронний кабінет користувача на Порталі Дія;
пройти електронну ідентифікацію та автентифікацію з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації;
обрати в особистому електронному кабінеті користувача на Порталі Дія послугу щодо подання відомості.
Відомість, яка подається засобами Порталу Дія (за наявності технічної можливості), складається у формі, придатній для сприйняття її змісту, за формою згідно з додатком 1. На таку відомість накладається кваліфікований електронний підпис або удосконалений електронний підпис, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) керівника роботодавця/уповноваженої особи роботодавця.”;
3) абзац п'ятий пункту 7 викласти в такій редакції:
“Для отримання компенсації роботодавець або уповноважена ним особа не пізніше ніж через п'ять робочих днів після виплати працівникові заробітної плати, на підставі якої визначається розмір компенсації витрат роботодавця на оплату праці, подає центру зайнятості відомість за формою згідно з додатком 1 у паперовій формі або в електронній формі відповідно до пункту 61 цього Порядку.”;
4) абзац другий пункту 10 викласти в такій редакції:
“Роботодавець або уповноважена ним особа протягом п'яти робочих днів надсилає центру зайнятості у паперовій формі або в електронній формі відповідно до пункту 61 цього Порядку повідомлення про переведення працівника за його згодою на інше робоче місце.”;
5) у пункті 11:
в абзаці першому слова “Роботодавець, який працевлаштував” замінити словами “Роботодавець або уповноважена ним особа, який/яка працевлаштував/працевлаштувала”, а після слів “на оплату праці” доповнити словами “(далі - заява)”;
доповнити пункт після абзацу першого новими абзацами такого змісту:
“Заява може подаватися:
у паперовій формі - безпосередньо до центру зайнятості;
в електронній формі - засобами Порталу Дія (за наявності технічної можливості) відповідно до пункту 61 цього Порядку.”.
У зв'язку з цим абзаци другий - одинадцятий вважати відповідно абзацами п'ятим - чотирнадцятим;
в абзаці дванадцятому слова “п'ятому - сьомому” замінити словами “восьмому - десятому”;
6) абзац третій пункту 25 викласти в такій редакції:
“Роботодавець або уповноважена ним особа протягом п'яти робочих днів подає центру зайнятості у паперовій формі або в електронній формі відповідно до пункту 61 цього Порядку інформацію про звільнення працівника, копію трудового договору або розпорядчого акта про його звільнення.”.
2. У Порядку надання роботодавцю компенсації витрат на оплату праці за працевлаштування внутрішньо переміщених осіб внаслідок проведення бойових дій під час воєнного стану в Україні, затвердженому постановою Кабінету Міністрів України від 20 березня 2022 р. № 331 (Офіційний вісник України, 2022 р., № 44, ст. 2394; 2024 р., № 11, ст. 684; 2025 р., № 88, ст. 6140):
1) абзац четвертий пункту 3 викласти в такій редакції:
“Для роботодавців, які провадять свою діяльність на території можливих бойовий дій, території активних бойовий дій, території активних бойових дій, на якій функціонують державні електронні інформаційні ресурси, включених до переліку територій, на яких ведуться (велися) бойові дії або тимчасово окупованих Російською Федерацією, затвердженого Мінрозвитку, щодо яких не визначено дати завершення бойових дій (припинення можливості бойових дій), загальна тривалість надання компенсації витрат не може перевищувати шести місяців з дня працевлаштування особи на умовах, передбачених пунктом 2 цього Порядку.”;
2) пункт 4 викласти в такій редакції:
“4. Для прийняття рішення щодо надання або відмови у наданні компенсації витрат роботодавець або уповноважена ним особа не раніше ніж через п'ять календарних днів після працевлаштування особи та не пізніше шести місяців з дня працевлаштування особи подає до міського, районного, міськрайонного центру зайнятості або філії регіонального центру зайнятості (далі - центри зайнятості), розташованого за місцем провадження його діяльності, заяву про компенсацію витрат (далі - заява) за формою, затвердженою Державним центром зайнятості:
1) шляхом особистого звернення;
2) засобами Єдиного державного вебпорталу електронних послуг (далі - Портал Дія);
3) через центр надання адміністративних послуг (далі - центр надання послуг) засобами Порталу Дія (за наявності технічної можливості).
Заява, яка подається засобами Порталу Дія, у тому числі через центр надання послуг (за наявності технічної можливості), складається у формі, придатній для сприйняття її змісту, за формою, затвердженою Державним центром зайнятості.
На заяву та додані до неї документи, які подаються засобами Порталу Дія, накладається кваліфікований електронний підпис або удосконалений електронний підпис, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) керівника роботодавця або уповноваженої ним особи.
Заява подається через адміністратора центру надання послуг після проходження ним електронної ідентифікації та автентифікації на Порталі Дія з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації, а також після здійснення ідентифікації особи заявника на підставі документа, що посвідчує особу, та документа, що підтверджує повноваження представника (у разі подання заяви представником).
У разі подання заяви через центр надання послуг адміністратор зазначеного центру:
формує заяву в електронній формі засобами Порталу Дія у формі, придатній для сприйняття її змісту, на підставі відомостей, наданих заявником та внесених адміністратором центру надання послуг;
роздруковує заяву та надає її заявнику для перевірки та підписання;
накладає на заяву та додані до неї скановані копії/фотокопії документів свій кваліфікований електронний підпис або удосконалений електронний підпис, що базується на кваліфікованому сертифікаті електронного підпису;
надсилає заяву та додані до неї скановані копії/фотокопії документів до центру зайнятості засобами Порталу Дія.
Відповідальність за достовірність відомостей, що містяться у заяві, несе заявник.”;
3) абзац перший пункту 5 викласти в такій редакції:
“5. До заяви, поданої до центру зайнятості шляхом особистого звернення або через центр надання послуг (за наявності технічної можливості), додаються:”;
4) абзац перший пункту 6 викласти в такій редакції:
“6. Для подання заяви в електронній формі засобами Порталу Дія роботодавець або уповноважена ним особа повинні:”;
5) в абзаці першому пункту 12 слова “за допомогою Порталу Дія або шляхом подання відомостей про працівників до центру зайнятості (безпосередньо або на адресу електронної пошти)” замінити словами і цифрою “шляхом подання відомостей про працівників до центру зайнятості згідно з абзацами другим - дванадцятим пункту 4 цього Порядку”;
3. У Порядку надання допомоги по частковому безробіттю, затвердженому постановою Кабінету Міністрів України від 21 червня 2022 р. № 702 (Офіційний вісник України, 2022 р., № 52, ст. 2983; 2023 р., № 28, ст. 1563; 2025 р., № 64, ст. 4381):
1) пункт 13 викласти в такій редакції:
“13. Для отримання допомоги по частковому безробіттю роботодавець (уповноважена роботодавцем особа) або фізична особа - підприємець, яка є застрахованою особою, подає до центру зайнятості, розташованого за місцем провадження його (її) господарської діяльності, заяву про надання допомоги по частковому безробіттю (далі - заява) за формою, затвердженою Державним центром зайнятості.
Заява подається до центру зайнятості за вибором роботодавця (уповноваженої роботодавцем особи) або фізичної особи - підприємця, яка є застрахованою особою, одним з таких способів:
шляхом особистого звернення;
засобами Єдиного державного вебпорталу електронних послуг (далі - Портал Дія) (за наявності технічної можливості).
Подання заяви засобами Порталу Дія здійснюється керівником роботодавця (уповноваженою особою роботодавця) або фізичною особою - підприємцем, яка є застрахованою особою, які мають дійсний паспорт громадянина України чи паспорт громадянина України для виїзду за кордон або посвідку на постійне проживання чи посвідку на тимчасове проживання.
Для подання заяви засобами Порталу Дія керівнику роботодавця (уповноваженій роботодавцем особі) або фізичній особі - підприємцю, яка є застрахованою особою, необхідно:
створити особистий електронний кабінет користувача на Порталі Дія;
пройти електронну ідентифікацію та автентифікацію з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації;
обрати в особистому електронному кабінеті користувача на Порталі Дія послугу щодо подання заяви.
Заява, яка подається засобами Порталу Дія, складається у формі, придатній для сприйняття її змісту, за формою згідно з додатком 1. На таку заяву та додані до неї відомості накладається кваліфікований електронний підпис або удосконалений електронний підпис, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) керівника роботодавця (уповноваженої особи роботодавця) або фізичної особи - підприємця, яка є застрахованою особою.”;
2) абзац шостий пункту 14 виключити;
3) в абзаці першому пункту 18 слово “направляє” замінити словом “повідомляє”, а слова “на електронну адресу, зазначену в заяві, зазначеній” - словами “у спосіб, зазначений в його заяві, передбаченій”;
4) в абзаці другому пункту 20 слова і цифри “Роботодавець щомісяця до 10 числа за попередній місяць подає центру зайнятості” замінити словами і цифрами “Роботодавець або уповноважена особа роботодавця щомісяця до 10 числа за попередній місяць подає у порядку, визначеному абзацами другим -десятим пункту 13 цього Положення,”.
4. У Порядку надання допомоги по безробіттю, затвердженому постановою Кабінету Міністрів України від 21 червня 2022 р. № 735 “Про особливості реалізації державної політики у сферах зайнятості та загальнообов'язкового державного соціального страхування на випадок безробіття під час воєнного стану та після його припинення або скасування” (Офіційний вісник України, 2022 р., № 55, ст. 3240):
1) в абзаці першому пункту 3 слова і цифру “за його заявою за формою, наведеною в додатку 1” виключити;
2) у пункті 4:
доповнити пункт після абзацу першого новим абзацом такого змісту:
“Під час воєнного стану тривалість виплати допомоги по безробіттю не може перевищувати 90 календарних днів. Для осіб передпенсійного віку (за рік до досягнення відповідного віку та за наявності необхідного для призначення пенсії за віком страхового стажу, визначених частинами першою - четвертою статті 26 Закону України “Про загальнообов'язкове державне пенсійне страхування”) тривалість виплати допомоги по безробіттю не може перевищувати 360 календарних днів.”.
У зв'язку з цим абзаци другий - тринадцятий вважати відповідно абзацами третім - чотирнадцятим;
доповнити пункт абзацами такого змісту:
“Для осіб, зазначених у частині першій статті 30 Закону України “Про зайнятість населення”, виплата допомоги по безробіттю здійснюється протягом строку, визначеного для проходження підготовки, перепідготовки або підвищення кваліфікації, у розмірі призначеної допомоги по безробіттю у разі, коли:
період проходження підготовки, перепідготовки або підвищення кваліфікації входить до визначеного строку призначеної допомоги по безробіттю, - виплата здійснюється в межах строку та розмірів її призначення;
період проходження підготовки, перепідготовки або підвищення кваліфікації триває після закінчення строку призначеної допомоги по безробіттю, - виплата продовжується до закінчення підготовки, перепідготовки або підвищення кваліфікації в розмірі допомоги по безробіттю на день закінчення виплати;
проходження підготовки, перепідготовки або підвищення кваліфікації розпочинається після закінчення строку призначеної допомоги по безробіттю, - виплата здійснюється протягом строку, визначеного для проходження підготовки, перепідготовки або підвищення кваліфікації у розмірі, встановленому на день її закінчення.
Для осіб, зазначених у частині першій статті 30 Закону України “Про зайнятість населення”, виплата допомоги по безробіттю здійснюється в межах дворічного періоду, визначеного пунктами 12, 13 цього Порядку, включаючи період проходження підготовки, перепідготовки або підвищення кваліфікації. При цьому виплата допомоги по безробіттю здійснюється протягом строку, визначеного для проходження підготовки, перепідготовки або підвищення кваліфікації, але не більше одного разу протягом двох років. Право на виплату допомоги по безробіттю у період проходження підготовки, перепідготовки або підвищення кваліфікації на наступний дворічний період особа набуде за умови її повторної реєстрації як безробітної після працевлаштування та набуття страхового стажу.“;
3) пункт 28 викласти в такій редакції:
“28. Центрами зайнятості на вимогу особи видається довідка про нарахування допомоги по безробіттю за формою згідно з додатком 2.
Довідка про нарахування допомоги по безробіттю автоматично формується засобами Порталу Дія (за наявності технічної можливості) у формі, придатній для сприйняття її змісту, та у форматі, придатному для її завантаження та друку. Така довідка містить інформацію, визначену Державним центром зайнятості, та може бути отримана особою шляхом звернення до центру зайнятості або центру надання адміністративних послуг.”;
4) додаток 1 до Порядку виключити.
5. У Порядку надання роботодавцям компенсацій за працевлаштування зареєстрованих безробітних, затвердженому постановою Кабінету Міністрів України від 10 лютого 2023 р. № 124 (Офіційний вісник України, 2023 р., № 22, ст. 1212; 2025 р., № 91, ст. 6398):
1) абзац другий пункту 5 викласти в такій редакції:
“На період воєнного стану роботодавцю, який за направленням центру зайнятості працевлаштовує осіб, визначених абзацом дев'ятим підпункту 1 пункту 3 цього Порядку (крім осіб з інвалідністю, компенсація за працевлаштування яких здійснюється за кошти Фонду соціального захисту осіб з інвалідністю), та осіб, визначених абзацом одинадцятим підпункту 1 пункту 3 цього Порядку, компенсується 100 відсотків фактичних витрат на оплату праці, але не більше ніж півтора розміру мінімальної заробітної плати, встановленої на дату виплати.”;
2) абзац восьмий пункту 16 замінити абзацами такого змісту:
“Заяви, передбачені пунктами 13 - 15 цього Порядку, подаються до центру зайнятості роботодавцем або уповноваженою особою роботодавця одним з таких способів:
шляхом особистого звернення;
засобами Єдиного державного вебпорталу електронних послуг (далі - Портал Дія) (за наявності технічної можливості).
Подання заяв, передбачених пунктами 13-15 цього Порядку, засобами Порталу Дія здійснюється керівником роботодавця/уповноваженою роботодавцем особою, що має діючий паспорт громадянина України чи паспорт громадянина України для виїзду за кордон або посвідку на постійне проживання чи посвідку на тимчасове проживання.
Для подання заяв, передбачених пунктами 13-15 цього Порядку, засобами Порталу Дія (за наявності технічної можливості) керівнику роботодавця/уповноваженій особі роботодавця необхідно:
створити особистий електронний кабінет користувача на Порталі Дія;
пройти електронну ідентифікацію та автентифікацію з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації;
обрати в особистому електронному кабінеті користувача на Порталі Дія послугу щодо подання заяв, передбачених пунктами 13-15 цього Порядку.
Заяви, передбачені пунктами 13-15 цього Порядку, які подаються засобами Порталу Дія (за наявності технічної можливості), складаються у формі, придатній для сприйняття її змісту, з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) керівника роботодавця/уповноваженої особи роботодавця.”;
3) абзац перший пункту 18 доповнити реченням такого змісту: “У разі подання заяви засобами Порталу Дія зазначена в заяві інформація, що міститься в державних електронних інформаційних ресурсах, отримується/підтверджується автоматично шляхом електронної інформаційної взаємодії.”.
6. У Порядку реєстрації, перереєстрації зареєстрованих безробітних та ведення обліку осіб, які шукають роботу, затвердженому постановою Кабінету Міністрів України від 30 березня 2023 р. № 446 (Офіційний вісник України, 2023 р., № 49, ст. 2718; 2025 р., № 92, ст. 6484):
1) пункт 3 викласти в такій редакції:
“3. Обліку підлягають особи, які шукають роботу та звернулися до центру зайнятості незалежно від наявності або відсутності у таких осіб задекларованого/зареєстрованого місця проживання, одним з таких способів:
безпосередньо;
за наявності технічної можливості засобами Єдиного державного вебпорталу електронних послуг (далі - Портал Дія), у тому числі з використанням мобільного додатка Порталу Дія (Дія);
через центр надання адміністративних послуг (далі - центр надання послуг) засобами Порталу Дія (за наявності технічної можливості).”;
2) у пункті 4:
абзац перший після слова “безпосередньо” доповнити словами “або через центр надання послуг ”;
абзац дев'ятий після слів “додатка Порталу Дія (Дія)” доповнити словами “ або через центр надання послуг”;
3) у пункті 6:
в абзаці другому слова “центром зайнятості” виключити;
доповнити пункт після абзацу п'ятнадцятого новим абзацом такого змісту:
“За запитом особи на основі даних її персональної картки центром зайнятості або центром надання послуг (за наявності технічної можливості) видаються довідки про перебування особи, яка шукає роботу, на обліку в центрі зайнятості/реєстрації безробітного, про проведені виплати та про суми нарахованого доходу, які автоматично формуються засобами Порталу Дія в довільній формі, придатній для сприйняття їх змісту, з урахуванням вимог, визначених Державним центром зайнятості.”.
У зв'язку з цим абзац шістнадцятий вважати абзацом сімнадцятим;
4) друге речення абзацу першого пункту 12 викласти в такій редакції: “Зазначена заява подається до обраного центру зайнятості:”
5) у пункті 13:
абзац одинадцятий після слів “електронного підпису,” доповнити словами “особи чи адміністратора центру надання послуг (у разі подання заяви через центр надання послуг)”;
абзац двадцять восьмий замінити абзацами такого змісту:
“Зареєстрований безробітний може подати заяву про припинення реєстрації безробітного:
у паперовій формі під час безпосереднього відвідування центру зайнятості;
в електронній формі:
засобами Порталу Дія, у тому числі з використанням мобільного додатка Порталу Дія (Дія) (за наявності технічної можливості), з використанням віддаленого кваліфікованого електронного підпису “Дія. Підпис” (“Дія ID”), кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису, зареєстрованого безробітного;
через центр надання послуг засобами Порталу Дія (за наявності технічної можливості) з використанням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису, адміністратора центру надання послуг.
У зв'язку з цим абзаци двадцять дев'ятий - тридцять четвертий вважати відповідно абзацами тридцять третім - тридцять восьмим;
6) абзац третій пункту 19 замінити абзацами такого змісту:
“Така заява подається особами, зазначеними в абзаці першому цього пункту, до центру зайнятості одним з таких способів:
в паперовій формі - під час безпосереднього відвідування центру зайнятості;
в електронній формі:
засобами Порталу Дія, у тому числі з використанням мобільного додатка Порталу Дія (Дія) (за наявності технічної можливості);
через центр надання послуг засобами Порталу Дія (за наявності технічної можливості).
На заяву, що подається в електронній формі, накладається віддалений кваліфікований електронний підпис “Дія. Підпис” (“Дія ID”) (у разі подання заяви з використанням мобільного додатка Порталу Дія (Дія) (за наявності технічної можливості), кваліфікований електронний підпис або удосконалений електронний підпис, що базується на кваліфікованому сертифікаті електронного підпису-особи/адміністратора центру надання послуг (у разі подання заяви через центр надання послуг).”.
У зв'язку з цим абзаци четвертий - чотирнадцятий вважати відповідно абзацами дев'ятим -дев'ятнадцятим;
7) пункт 22 після абзацу першого доповнити новим абзацом такого змісту:
“У разі подання заяви в електронній формі засобами Порталу Дія та успішного проходження автоматизованої верифікації відомостей, необхідних для прийняття рішення, шляхом їх звірки з відомостями, що містяться в державних електронних інформаційних ресурсах (реєстрах), рішення про надання (поновлення) статусу зареєстрованого безробітного, припинення реєстрації як безробітного чи відмову у наданні (поновленні) такого статусу приймається автоматично програмними засобами Порталу Дія за результатами перевірки відсутності або наявності підстав для відмови, передбачених пунктом 23 цього Порядку.”.
У зв'язку з цим абзаци другий - восьмий вважати відповідно абзацами третім - дев'ятим.
7. У постанові Кабінету Міністрів України від 18 квітня 2023 р. № 338 “Деякі питання надання роботодавцям компенсації єдиного внеску на загальнообов'язкове державне соціальне страхування за працевлаштування на нові робочі місця” (Офіційний вісник України, 2023 р., № 44, ст. 2342):
1) у Порядку компенсації роботодавцям частини фактичних витрат, пов'язаних із сплатою єдиного внеску на загальнообов'язкове державне соціальне страхування за працевлаштування на нові робочі місця, затвердженому зазначеною постановою:
у пункті 12:
абзац перший після слова “роботодавець” доповнити словами “або уповноважена особа роботодавця”;
абзац другий замінити абзацами такого змісту:
“Заява подається до центру зайнятості за вибором роботодавця або уповноваженої особи роботодавця одним з таких способів:
шляхом особистого звернення;
засобами Єдиного державного вебпорталу електронних послуг (далі - Портал Дія).
Заява подається засобами Порталу Дія керівником роботодавця/уповноваженою роботодавцем особою, що мають дійсний паспорт громадянина України чи паспорт громадянина України для виїзду за кордон або посвідку на постійне проживання чи посвідку на тимчасове проживання.
Для подання заяви засобами Порталу Дія керівнику роботодавця/уповноваженій роботодавцем особі необхідно:
створити особистий електронний кабінет користувача на Порталі Дія;
пройти електронну ідентифікацію та автентифікацію з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації;
обрати в особистому електронному кабінеті користувача на Порталі Дія послугу щодо подання заяви.
Заява, яка подається засобами Порталу Дія складається у формі, придатній для сприйняття її змісту, за формою згідно з додатком 1. На таку заяву та додані до неї документи (за наявності) накладається кваліфікований електронний підпис або удосконалений електронний підпис, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) керівника роботодавця/уповноваженої роботодавцем особи.”;
абзац перший пункту 13 доповнити реченням такого змісту: “У разі подання заяви засобами Порталу Дія такий запит подається автоматично.”;
2) у Порядку компенсації суб'єктам малого підприємництва фактичних витрат у розмірі єдиного внеску на загальнообов'язкове державне соціальне страхування за працевлаштування зареєстрованих безробітних на нові робочі місця, затвердженому зазначеною постановою:
у пункті 10:
абзац перший після слова “роботодавець” доповнити словами “або уповноважена роботодавцем особа”;
абзац другий замінити абзацами такого змісту:
“Заява подається до центру зайнятості за вибором роботодавця або уповноваженої ним особи:
шляхом особистого звернення;
засобами Єдиного державного вебпорталу електронних послуг (далі - Портал Дія).
Подання заяви засобами Порталу Дія здійснюється керівником роботодавця/уповноваженою роботодавцем особою, що мають дійсний паспорт громадянина України чи паспорт громадянина України для виїзду за кордон або посвідку на постійне проживання чи посвідку на тимчасове проживання.
Для подання заяви засобами Порталу Дія керівнику роботодавця/уповноваженій роботодавцем особі необхідно:
створити особистий електронний кабінет користувача на Порталі Дія;
пройти електронну ідентифікацію та автентифікацію з використанням інтегрованої системи електронної ідентифікації, кваліфікованих електронних підписів чи печаток або удосконалених електронних підписів чи печаток, що базуються на кваліфікованому сертифікаті електронного підпису чи печатки, інших засобів електронної ідентифікації, зокрема з використанням паролів, отриманих у смс-повідомленнях, які є дійсними для одного сеансу автентифікації;
обрати в особистому електронному кабінеті користувача на Порталі Дія послугу щодо подання заяви.
Заява, яка подається засобами Порталу Дія, складається у формі, придатній для сприйняття її змісту, за формою згідно з додатком. На таку заяву та додані до неї документи (за наявності) накладається кваліфікований електронний підпис або удосконалений електронний підпис, що базується на кваліфікованому сертифікаті електронного підпису, зокрема віддаленому кваліфікованому електронному підписі “Дія. Підпис” (“Дія ID”) роботодавця або уповноваженої ним особи.”;
абзац перший пункту 11 доповнити реченням такого змісту: “У разі подання заяви засобами Порталу Дія такий запит подається автоматично.”.
8. У Порядку надання компенсації фактичних витрат за облаштування робочих місць/місць провадження господарської діяльності/незалежної професійної діяльності для осіб з інвалідністю, затвердженому постановою Кабінету Міністрів України від 22 серпня 2023 р. № 893 “Деякі питання надання компенсації фактичних витрат за облаштування робочих місць/місць провадження господарської діяльності/незалежної професійної діяльності для осіб з інвалідністю” (Офіційний вісник України, 2023 р., № 82, ст. 4709; 2025 р., № 29, ст. 1925, № 92, ст. 6484):
1) у пункті 7:
в абзаці дев'ятому слово “особисто” замінити словом “безпосередньо”;
абзац одинадцятий викласти в такій редакції:
“засобами офіційного веб-сайту Державного центру зайнятості;”;
абзац дванадцятий виключити;
в абзаці п'ятнадцятому слова “офіційного веб-сайту Державного центру зайнятості/Єдиної інформаційно-аналітичної системи “Обрій”, або за допомогою мобільного додатка Державної служби зайнятості” замінити словами “офіційного веб-сайту Державного центру зайнятості”;
в абзаці шістнадцятому слова “заявника, або віддалений кваліфікований електронний підпис “Дія. Підпис” (“Дія ID”)” замінити словами “, або віддалений кваліфікований електронний підпис “Дія. Підпис” (“Дія ID”) заявника”;
абзац сімнадцятий виключити;
в абзаці двадцять четвертому слова “або в Єдиній інформаційно-аналітичній системі “Обрій” виключити;
в абзаці тридцять першому слова “Порталу Дія/Єдиної інформаційно-аналітичної системи “Обрій” замінити словами “Порталу Дія”;
2) у пункті 9:
в абзаці сьомому слова “на вимогу центру зайнятості подає копію” замінити словами “подає скановану копію або фотокопію”;
в абзацах восьмому і десятому слова “центром зайнятості” виключити.
9. У постанові Кабінету Міністрів України від 1 жовтня 2025 р. № 1226 “Деякі питання надання адміністративних послуг через центри надання адміністративних послуг” (Офіційний вісник України, 2025 р., № 86, ст. 5935):
1) доповнити пункт 2 постанови підпунктом 5 такого змісту:
“5) центри надають адміністративні послуги, включені до підкатегорії “Зайнятість населення” переліку, затвердженого цією постановою, після забезпечення технічної можливості надання таких послуг через центри засобами Єдиного державного вебпорталу електронних послуг.”;
2) у переліку адміністративних послуг органів виконавчої влади та адміністративних послуг, що надаються органами місцевого самоврядування у порядку виконання делегованих повноважень, які є обов'язковими для надання через центри надання адміністративних послуг, затвердженому зазначеною постановою:
у категорії “Соціальний захист та підтримка”:
виключити такі позиції:
“01170
Видача дозволу на застосування праці іноземців та осіб без громадянства
1
01172
Внесення змін до дозволу на застосування праці іноземців та осіб без громадянства
1
01173
Продовження дії дозволу на застосування праці іноземців та осіб без громадянства
1
01171
Відкликання дозволу на застосування праці іноземців та осіб без громадянства
1”;
доповнити категорію після позиції:
“01747
Прийняття рішення про надання особам грошової допомоги постраждалим від надзвичайних ситуацій
1, 5”
підкатегорією такого змісту:
“Підкатегорія “Зайнятість населення”
02653
Взяття на облік осіб, які шукають роботу
1, 3, 5
02419
Надання довідки про проведені виплати та суми нарахованого доходу
1, 3, 5
02132
Подання заяви на припинення реєстрації безробітного
1, 3, 5
02050
Надання довідки про перебування особи на обліку/реєстрації безробітного
1, 3, 5
01256
Подання заяви на отримання/поновлення статусу зареєстрованого безробітного
1, 3, 5
02654
Подання заяви на оформлення допомоги на поховання у разі смерті безробітного
1, 3, 5
01170
Видача дозволу на застосування праці іноземців та осіб без громадянства
1
01174
Видача дубліката дозволу на застосування праці іноземців та осіб без громадянства
1
01172
Внесення змін до дозволу на застосування праці іноземців та осіб без громадянства
1
01173
Продовження дії дозволу на застосування праці іноземців та осіб без громадянства
1
01171
Відкликання дозволу на застосування праці іноземців та осіб без громадянства
1”.
10. У постанові Кабінету Міністрів України від 29 жовтня 2025 р. № 1403 “Про реалізацію експериментального проекту щодо оптимізації та цифровізації соціальних послуг у сфері зайнятості населення”(Офіційний вісник України, 2025 р., № 92, ст. 6484):
1) доповнити постанову пунктом 61 такого змісту:
“61. Міністерству економіки, довкілля та сільського господарства разом з Державним центром зайнятості забезпечити у місячний строк з дня набрання чинності постановою Кабінету Міністрів України від 7 січня 2026 р. № 40 “Деякі питання надання послуг у сфері зайнятості населення через центри надання адміністративних послуг”:
1) затвердження нових або внесення змін до інформаційних та технологічних карток адміністративних послуг, включених до підкатегорії “Зайнятість населення” категорії “Соціальний захист та підтримка” переліку адміністративних послуг органів виконавчої влади та адміністративних послуг, що надаються органами місцевого самоврядування у порядку виконання делегованих повноважень, які є обов'язковими для надання через центри надання адміністративних послуг, затвердженого постановою Кабінету Міністрів України від 1 жовтня 2025 р. № 1226 “Деякі питання надання адміністративних послуг через центри надання адміністративних послуг” (Офіційний вісник України, 2025 р., № 86, ст. 5935), - із змінами, внесеними постановою Кабінету Міністрів України від 7 січня 2026 р. № 40 ;
розміщення інформації про початок надання адміністративних послуг через центри надання адміністративних послуг (зокрема про дату, перелік і порядок їх надання) з урахуванням частини другої статті 6 Закону України “Про адміністративні послуги” на власних офіційних веб-сайтах та у місцях прийому суб'єктів звернень;
2) взаємодію з органами, які утворили центри надання адміністративних послуг відповідно до Закону України “Про адміністративні послуги”, для належної організації надання послуг через центри надання адміністративних послуг, зокрема здійснення адміністраторами прийняття заяв суб'єктів звернень, видачі їм результатів надання адміністративних послуг або рішень про відмову в їх наданні, надання на підставі запитів адміністраторів інформації, необхідної для виконання покладених на них завдань, надання адміністративних послуг суб'єктам звернень в установлені законом строки на підставі відповідних документів, одержаних від адміністраторів;
3) участь відповідальних посадових осіб у навчальних заходах для адміністраторів з метою належної організації надання адміністративних послуг через центри надання адміністративних послуг.”;
2) у Порядку надання грантів на професійний розвиток під час реалізації експериментального проекту щодо оптимізації та цифровізації соціальних послуг у сфері зайнятості населення, затвердженому зазначеною постановою:
пункт 12 після слова “необхідно” доповнити словами “особисто”;
пункт 13 після слів “(далі - заявник)” доповнити словами “особисто”.
