---
source: "rada"
dokid: 551631
nreg: "v0010500-26"
title: "Про затвердження Змін до Правил організації статистичної звітності, що подається до Національного банку України в умовах особливого періоду"
doc_date: 2026-01-22
revision_date: 2026-01-22
status: 2
types: [2]
org: 70
---
ПРАВЛІННЯ НАЦІОНАЛЬНОГО БАНКУ УКРАЇНИ
ПОСТАНОВА
22 січня 2026 року № 10
Про затвердження Змін до Правил організації статистичної звітності, що подається до Національного банку України в умовах особливого періоду
Відповідно до статей 7, 15, 56, 67 Закону України “Про Національний банк України”, статті 69 Закону України “Про банки і банківську діяльність”, статей 5-8, 13 Закону України “Про офіційну статистику” щодо складання грошово-кредитної та фінансової статистики, статистичної інформації фінансових установ, з метою забезпечення виконання Національним банком України регулятивних та наглядових функцій в умовах особливого періоду Правління Національного банку України постановляє:
1. Затвердити Зміни до Правил організації статистичної звітності, що подається до Національного банку України в умовах особливого періоду, затверджених постановою Правління Національного банку України від 18 грудня 2018 року № 140 (зі змінами) (далі - Зміни до Правил № 140), що додаються.
2. Банки України, які є респондентами (постачальниками статистичної звітності) згідно з вимогами Правил організації статистичної звітності, що подається до Національного банку України в умовах особливого періоду, затверджених постановою Правління Національного банку України від 18 грудня 2018 року № 140 (зі змінами) (далі - Правила № 140), подають такі файли з показниками статистичної звітності:
1) 6SX “Дані щодо визначення банками мінімального розміру ризику розрахунку” починаючи зі звітної дати 01 березня 2026 року;
2) 6RW “Дані щодо розрахунку банками мінімального розміру експозицій, зважених за кредитним ризиком” починаючи зі звітної дати 01 серпня 2026 року;
3) 3KX “Дані про купівлю, продаж безготівкової іноземної валюти, банківських металів (без фізичної поставки)” з урахуванням Змін до Правил № 140 починаючи зі звітної дати 03 березня 2026 року.
3. Відповідальні особи банківських груп, які є респондентами (постачальниками статистичної звітності) згідно з вимогами Правил № 140, подають файл з показниками статистичної звітності 6SC “Дані щодо визначення мінімального розміру ризику розрахунку на консолідованій основі” починаючи зі звітної дати 01 січня 2027 року.
4. Платіжні установи (у тому числі малі платіжні установи), фінансові установи, що мають право на надання платіжних послуг, оператори поштового зв'язку, філії іноземних платіжних установ, що є операторами платіжних систем та/або учасниками платіжних систем та/або надавачами платіжних послуг, установи електронних грошей, щодо яких Національним банком України внесено відомості до Реєстру платіжної інфраструктури, що є респондентами (постачальниками статистичної звітності) згідно з вимогами Правил № 140, подають файл з показниками статистичної звітності 4IX “Дані про дотримання пруденційних нормативів та розрахунок нормативів капіталу небанківських надавачів фінансових платіжних послуг” починаючи зі звітної дати 11 березня 2026 року.
5. Контроль за виконанням цієї постанови покласти на заступника Голови Національного банку України Володимира Лепушинського.
6. Постанова набирає чинності з 28 лютого 2026 року.
Голова
Андрій ПИШНИЙ
Інд. 31
ЗАТВЕРДЖЕНО
Постанова Правління
Національного банку України
22 січня 2026 року № 10
Зміни до Правил організації статистичної звітності, що подається до Національного банку України в умовах особливого періоду
1. У таблиці додатка до Правил:
1) рядок 12 виключити.
У зв'язку з цим рядки 13-106 уважати відповідно рядками 12-105;
2) рядок 14 викласти в такій редакції:
“
1
2
3
4
5
6
14
2HX
Інформація з питань організації внутрішньої системи фінансового моніторингу
Двічі на рік
Не пізніше 11 робочого дня квітня за період із 01 жовтня минулого року до 31 березня поточного року та не пізніше 11 робочого дня жовтня за період із 01 квітня до 30 вересня поточного року
Небанківські установи-СПФМ
”;
3) у колонці 5 рядка 39 цифри “18” замінити цифрами “17”;
4) таблицю після рядка 51 доповнити новим рядком 52 такого змісту:
“
1
2
3
4
5
6
52
4IX
Дані про дотримання пруденційних нормативів та розрахунок нормативів капіталу небанківських надавачів фінансових платіжних послуг
Декадна
За першу декаду, другу декаду - до 23.00 першого робочого дня, наступного за звітним періодом;
за третю декаду - до 23.00 сьомого робочого дня, наступного за звітним періодом, але не пізніше робочого дня, що передує дню подання звітності за першу декаду наступного місяця
Платіжні установи (у тому числі малі платіжні установи);
філії іноземних платіжних установ;
установи електронних грошей;
фінансові установи, що мають право на надання платіжних послуг;
оператори поштового зв'язку
”.
У зв'язку з цим рядки 52-105 уважати відповідно рядками 53-106;
5) таблицю після рядка 68 доповнити новим рядком 69 такого змісту:
“
1
2
3
4
5
6
69
6RW
Дані щодо розрахунку банками мінімального розміру експозицій, зважених за кредитним ризиком
Щоденна
До 23.00 наступного робочого дня
Банки
”.
У зв'язку з цим рядки 69-106 уважати відповідно рядками 70-107;
6) таблицю після рядка 70 доповнити двома новими рядками 71, 72 такого змісту:
“
1
2
3
4
5
6
71
6SC
Дані щодо визначення мінімального розміру ризику розрахунку на консолідованій основі
Квартальна
Не пізніше останнього робочого дня другого місяця, наступного за звітним періодом;
за IV квартал - не пізніше першого робочого дня червня року, наступного за звітним періодом
Відповідальні особи банківських груп
72
6SX
Дані щодо визначення банками мінімального розміру ризику розрахунку
Щоденна
До 23.00 наступного робочого дня
Банки
”.
У зв'язку з цим рядки 71-107 уважати відповідно рядками 73-109;
7) колонку 5:
рядків 79-82 викласти в такій редакції:
“Не пізніше останнього робочого дня місяця, наступного за звітним кварталом”;
рядка 89 викласти в такій редакції:
“Не пізніше 11 робочого дня місяця, наступного за звітним”;
8) рядок 100 виключити.
У зв'язку з цим рядки 101-109 уважати відповідно рядками 100-108.
