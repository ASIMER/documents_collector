---
source: "rada"
dokid: 551573
nreg: "51-2026-п"
title: "Деякі питання оплати праці Голови та заступників Голови, відповідального секретаря та члена Національної ради з питань телебачення і радіомовлення у 2026 році"
doc_date: 2026-01-21
revision_date: 2026-01-21
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 січня 2026 р. № 51
Київ
Деякі питання оплати праці Голови та заступників Голови, відповідального секретаря та члена Національної ради з питань телебачення і радіомовлення у 2026 році
Кабінет Міністрів України постановляє:
1. Зупинити до 31 грудня 2026 р. дію абзацу сьомого пункту 2 постанови Кабінету Міністрів України від 20 квітня 2016 р. № 304 “Про умови оплати праці посадових осіб, керівників та керівних працівників окремих державних органів, на яких не поширюється дія Закону України “Про державну службу” (Офіційний вісник України, 2016 р., № 34, ст. 1327, № 61, ст. 2097; 2022 р., № 33, ст. 1764).
2. Установити, що положення абзацу четвертого пункту 2 постанови Кабінету Міністрів України від 20 квітня 2016 р. № 304 “Про умови оплати праці посадових осіб, керівників та керівних працівників окремих державних органів, на яких не поширюється дія Закону України “Про державну службу” стосовно преміювання Голови, першого заступника, заступника Голови, відповідального секретаря, члена Національної ради з питань телебачення і радіомовлення застосовується до 31 грудня 2026 р. включно.
3. Ця постанова набирає чинності з дня її опублікування та застосовується з 1 січня 2026 року.
Прем'єр-міністр України
Ю. СВИРИДЕНКО
Інд. 26
