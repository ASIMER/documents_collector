---
source: "rada"
dokid: 551455
nreg: "v0003359-26"
title: "Про визнання Кравця Р.О. обраним народним депутатом України на позачергових виборах народних депутатів України 21 липня 2019 року в загальнодержавному багатомандатному виборчому окрузі"
doc_date: 2026-01-19
revision_date: 2026-01-19
status: 0
types: [2]
org: 47
---
ЦЕНТРАЛЬНА ВИБОРЧА КОМІСІЯ
ПОСТАНОВА
19 січня 2026 року № 3
Про визнання Кравця Р.О. обраним народним депутатом України на позачергових виборах народних депутатів України 21 липня 2019 року в загальнодержавному багатомандатному виборчому окрузі
Верховна Рада України Постановою від 14 січня 2026 року № 4761-IX, що надійшла до Центральної виборчої комісії 15 січня 2026 року, достроково припинила повноваження народного депутата України Наталухи Дмитра Андрійовича, обраного на позачергових виборах народних депутатів України 21 липня 2019 року в загальнодержавному багатомандатному виборчому окрузі від ПОЛІТИЧНОЇ ПАРТІЇ "СЛУГА НАРОДУ", у зв'язку з особистою заявою про складення ним депутатських повноважень.
Розглянувши зазначену Постанову Верховної Ради України, Центральна виборча комісія встановила.
Згідно з підпунктом 2 пункту 2 розділу XXXXII "Прикінцеві та перехідні положення" Виборчого кодексу України, який набрав чинності з 01 січня 2020 року, визнано таким, що втратив чинність, Закон України "Про вибори народних депутатів України", крім положень, зокрема, щодо заміщення народних депутатів України, обраних у загальнодержавному багатомандатному виборчому окрузі, повноваження яких достроково припинені, що діють до наступних чергових або позачергових виборів народних депутатів України.
За змістом частини першої статті 105 Закону України "Про вибори народних депутатів України" в разі дострокового припинення повноважень народного депутата України, обраного в загальнодержавному багатомандатному виборчому окрузі на підставах і в порядку, передбачених Конституцією України і законами України, у строк не пізніш як на шостий день з дня отримання відповідного рішення Центральна виборча комісія своїм рішенням визнає обраним народним депутатом України наступного за черговістю кандидата в народні депутати України у виборчому списку відповідної політичної партії.
Кандидатів у народні депутати України, включених до виборчого списку ПОЛІТИЧНОЇ ПАРТІЇ "СЛУГА НАРОДУ", у загальнодержавному багатомандатному виборчому окрузі на позачергових виборах народних депутатів України 21 липня 2019 року зареєстровано постановою Центральної виборчої комісії від 24 червня 2019 року № 1233. Наступним за черговістю кандидатом у народні депутати України у виборчому списку ПОЛІТИЧНОЇ ПАРТІЇ "СЛУГА НАРОДУ" є Кравець Роман Олександрович, включений до цього списку під № 153.
Враховуючи викладене, відповідно до підпункту 2 пункту 2 розділу XXXXII "Прикінцеві та перехідні положення" Виборчого кодексу України, частини першої статті 105 Закону України "Про вибори народних депутатів України" та протоколу Центральної виборчої комісії про результати виборів народних депутатів України у загальнодержавному багатомандатному виборчому окрузі від 03 серпня 2019 року, керуючись статтями 11-13, пунктами 14, 17 статті 19 Закону України "Про Центральну виборчу комісію", Центральна виборча комісія постановляє:
1. Визнати обраним народним депутатом України на позачергових виборах народних депутатів України 21 липня 2019 року в загальнодержавному багатомандатному виборчому окрузі:
Кравець Роман Олександрович, 1994 року народження, освіта професійно-технічна, заступник директора з інформаційних технологій та безпеки, ТОВ "ССЛ Консалтинг", безпартійний, проживає в місті Дніпрі, включений до виборчого списку ПОЛІТИЧНОЇ ПАРТІЇ "СЛУГА НАРОДУ" під № 153.
2. Витяг із цієї постанови про визнання Кравця Р.О. обраним народним депутатом України оприлюднити шляхом опублікування в газетах "Голос України" та "Урядовий кур'єр".
3. Цю постанову оприлюднити на офіційному вебсайті Центральної виборчої комісії.
Голова
Центральної виборчої комісії
О. ДІДЕНКО
