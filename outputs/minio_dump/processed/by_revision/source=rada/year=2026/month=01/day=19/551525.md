---
source: "rada"
dokid: 551525
nreg: "v0002359-26"
title: "Про заяву кандидата в народні депутати України в загальнодержавному багатомандатному виборчому окрузі на позачергових виборах народних депутатів України 21 липня 2019 року Кваші О.О., включеної до виборчого списку ПОЛІТИЧНОЇ ПАРТІЇ "СЛУГА НАРОДУ""
doc_date: 2026-01-19
revision_date: 2026-01-19
status: 0
types: [2]
org: 47
---
ЦЕНТРАЛЬНА ВИБОРЧА КОМІСІЯ
ПОСТАНОВА
19 січня 2026 року № 2
Про заяву кандидата в народні депутати України в загальнодержавному багатомандатному виборчому окрузі на позачергових виборах народних депутатів України 21 липня 2019 року Кваші О.О., включеної до виборчого списку ПОЛІТИЧНОЇ ПАРТІЇ "СЛУГА НАРОДУ"
До Центральної виборчої комісії 15 січня 2026 року надійшла заява кандидата в народні депутати України в загальнодержавному багатомандатному виборчому окрузі на позачергових виборах народних депутатів України 21 липня 2019 року Кваші Оксани Олександрівни, включеної до виборчого списку ПОЛІТИЧНОЇ ПАРТІЇ "СЛУГА НАРОДУ" під № 159, про скасування її реєстрації кандидатом у народні депутати України в загальнодержавному багатомандатному виборчому окрузі від цієї партії.
Розглянувши зазначену заяву, Комісія встановила.
Постановою Центральної виборчої комісії від 24 червня 2019 року № 1233 зареєстровано кандидатів у народні депутати України, включених до виборчого списку ПОЛІТИЧНОЇ ПАРТІЇ "СЛУГА НАРОДУ", у загальнодержавному багатомандатному виборчому окрузі на позачергових виборах народних депутатів України 21 липня 2019 року, зокрема Квашу О.О., включену до вказаного виборчого списку під № 159.
Згідно з частиною другою статті 3 Закону України "Про Центральну виборчу комісію" Комісія та її члени зобов'язані діяти лише на підставі, в межах повноважень та у спосіб, що передбачені Конституцією України, зазначеним та іншими законами України.
Відповідно до статті 71 Конституції України вибори до органів державної влади та органів місцевого самоврядування є вільними і відбуваються на основі загального, рівного і прямого виборчого права шляхом таємного голосування.
Статтею 21 Основного Закону України передбачено, що всі люди є вільні і рівні у своїй гідності та правах. Права і свободи людини є невідчужуваними та непорушними.
Визначене частиною першою статті 38 Конституції України право громадян України, зокрема, бути обраними до органів державної влади та органів місцевого самоврядування за змістом, як установлено Рішенням Конституційного Суду України від 04 грудня 2001 року № 16-рп/2001, "по суті є правом".
Згідно з частиною першою статті 24 Основного Закону України в цьому праві, як і в інших конституційних правах і свободах, громадяни є рівними.
Положення, що закріплюють добровільність участі у виборах, право бути обраним та встановлюють, що ніхто не може бути примушений до участі чи неучасті у виборах, містять статті 5, 9 Закону України "Про вибори народних депутатів України", за нормами якого здійснювалась організація підготовки та проведення позачергових виборів народних депутатів України 21 липня 2019 року та який з 01 січня 2020 року відповідно до підпункту 2 пункту 2 розділу XXXXII "Прикінцеві та перехідні положення" Виборчого кодексу України втратив чинність (крім положень щодо організації та проведення проміжних виборів і заміщення народних депутатів України, обраних у загальнодержавному багатомандатному виборчому окрузі, повноваження яких достроково припинені, що діють до наступних чергових або позачергових виборів народних депутатів України), а також статті 6 і 15 цього Кодексу.
Разом з тим Комісія зауважує, що згідно зі статтею 22 Основного Закону України конституційні права і свободи гарантуються і не можуть бути скасовані. При прийнятті нових законів або внесенні змін до чинних законів не допускається звуження змісту та обсягу існуючих прав і свобод.
На підставі зазначених норм Конституції України та законів України, з метою реалізації волевиявлення Кваші О.О. Центральна виборча комісія вважає за можливе задовольнити її заяву, скасувавши її реєстрацію як кандидата в народні депутати України в загальнодержавному багатомандатному виборчому окрузі на позачергових виборах народних депутатів України 21 липня 2019 року від ПОЛІТИЧНОЇ ПАРТІЇ "СЛУГА НАРОДУ".
Враховуючи викладене, відповідно до статей 8, 21, 24, 38, 71 Конституції України, статей 6, 15, підпункту 2 пункту 2 розділу XXXXII "Прикінцеві та перехідні положення" Виборчого кодексу України, керуючись статтями 3, 11-13, пунктами 1, 2 статті 17, пунктом 7 статті 19 Закону України "Про Центральну виборчу комісію", Центральна виборча комісія постановляє:
1. Скасувати реєстрацію кандидата в народні депутати України в загальнодержавному багатомандатному виборчому окрузі на позачергових виборах народних депутатів України 21 липня 2019 року Кваші Оксани Олександрівни, включеної до виборчого списку ПОЛІТИЧНОЇ ПАРТІЇ "СЛУГА НАРОДУ" під № 159, виключивши її із зазначеного виборчого списку.
2. Копію цієї постанови надіслати Кваші О.О. та ПОЛІТИЧНІЙ ПАРТІЇ "СЛУГА НАРОДУ".
3. Цю постанову оприлюднити на офіційному вебсайті Центральної виборчої комісії.
Голова
Центральної виборчої комісії
О. ДІДЕНКО
