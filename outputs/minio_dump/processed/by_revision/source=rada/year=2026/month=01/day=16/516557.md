---
source: "rada"
dokid: 516557
nreg: "z0428-22"
title: "Про затвердження Переліку установ і закладів, що мають право встановлювати остаточний діагноз хронічних професійних захворювань"
doc_date: 2022-04-09
revision_date: 2026-01-16
status: 5
types: [9, 35]
org: 31
---
МІНІСТЕРСТВО ОХОРОНИ ЗДОРОВ'Я УКРАЇНИ
НАКАЗ
09.04.2022 № 603
Зареєстровано в Міністерстві
юстиції України
15 квітня 2022 р.
за № 428/37764
Про затвердження Переліку установ і закладів, що мають право встановлювати остаточний діагноз хронічних професійних захворювань
{Із змінами, внесеними згідно з Наказами Міністерства охорони здоров'я
№ 666 від 20.04.2022
№ 786 від 11.05.2022
№ 80 від 13.01.2025
№ 1867 від 10.12.2025}
Відповідно до Указів Президента України від 24 лютого 2022 року № 64 «Про введення воєнного стану в Україні», затвердженого Законом України від 24 лютого 2022 року № 2102-IХ «Про затвердження Указу Президента України «Про введення воєнного стану в Україні», від 14 березня 2022 року № 133 «Про продовження строку дії воєнного стану в Україні», затвердженого Законом України від 15 березня 2022 року № 2119-IХ «Про затвердження Указу Президента України «Про продовження строку дії воєнного стану в Україні», абзацу другого пункту 91 Порядку розслідування та обліку нещасних випадків, професійних захворювань та аварій на виробництві, затвердженого постановою Кабінету Міністрів України від 17 квітня 2019 року № 337, пункту 8 Положення про Міністерство охорони здоров'я України, затвердженого постановою Кабінету Міністрів України від 25 березня 2015 року № 267 (в редакції постанови Кабінету Міністрів України від 24 січня 2020 року № 90), з метою встановлення остаточного діагнозу хронічних професійних захворювань та зв'язку захворювання з впливом шкідливих і небезпечних факторів виробничого середовища, важкості та напруженості трудового процесу, НАКАЗУЮ:
1. Затвердити Перелік установ і закладів, що мають право встановлювати остаточний діагноз хронічних професійних захворювань, що додається.
2. Визнати таким, що втратив чинність, наказ Міністерства охорони здоров'я України від 25 березня 2003 року № 133 «Про затвердження Переліку спеціалізованих лікувально-профілактичних закладів, які мають право встановлювати остаточний діагноз щодо професійних захворювань», зареєстрований в Міністерстві юстиції України 10 квітня 2003 року за № 283/7604.
{Пункт 2 із змінами, внесеними згідно з Наказом Міністерства охорони здоров'я № 666 від 20.04.2022}
3. Директорату громадського здоров'я та профілактики захворюваності (Даниленко О.М.) забезпечити подання цього наказу в установленому законодавством порядку на державну реєстрацію до Міністерства юстиції України.
4. Контроль за виконанням цього наказу покласти на заступника Міністра охорони здоров'я України - головного державного санітарного лікаря Кузіна І.В.
5. Цей наказ набирає чинності з дня його офіційного опублікування.
Міністр
В Ляшко
ЗАТВЕРДЖЕНО
Наказ Міністерства охорони
здоров'я України
09 квітня 2022 року № 603
(в редакції наказу Міністерства
охорони здоров'я України
від 11 травня 2022 року № 786)
Зареєстровано в Міністерстві
юстиції України
15 квітня 2022 р.
за № 428/37764
ПЕРЕЛІК
установ і закладів, що мають право встановлювати остаточний діагноз хронічних професійних захворювань
№ з/п
Повне найменування установи або закладу
Ідентифікаційний код юридичної особи
Місцезнаходження установи або закладу
1
Державна установа «Інститут медицини праці імені Ю.І. Кундієва Національної академії медичних наук України»
22946309
01033, місто Київ,
вулиця Саксаганського, 75
2
Університетська клініка Національного
медичного університету імені О.О. Богомольця
02010787
04053, місто Київ,
вулиця Володимира Винниченка, 9
3
Відокремлений підрозділ
«Науково-практичний медичний центр професійного здоров'я Національного університету охорони здоров'я України ім. П.Л. Шупика»
01896702
50096, Дніпропетровська область, місто Кривий Ріг,
вулиця Виноградова, 40
4
Відділення соматичної та професійної патології Філії «Університетська лікарня» Харківського національного медичного університету
01896866
61022, місто Харків,
вулиця Трінклера, 6
5
Медичний клінічний центр професійного здоров'я Державного підприємства «Український науково-дослідний інститут медицини транспорту»
01898233
65039, Одеська область,
місто Одеса, вулиця Канатна, 92
6.
Державне некомерційне підприємство «Львівський національний медичний університет імені Данила Галицького»
02010793
79010, Львівська область,
місто Львів, вул. Пекарська, 69
7
Комунальне підприємство «Дніпропетровська обласна клінічна лікарня ім. І.І. Мечникова» Дніпропетровської обласної ради
01985423
49005, Дніпропетровська область, місто Дніпро, площа Соборна, 14
8
Комунальне некомерційне підприємство «Обласна клінічна лікарня ім. О.Ф. Гербачевського» Житомирської обласної ради
01991406
10002, Житомирська область,
місто Житомир,
вулиця Червоного Хреста, 3
{Рядок 9 виключено на підставі Наказу Міністерства охорони здоров'я № 1867 від 10.12.2025}
{Перелік в редакції Наказу Міністерства охорони здоров'я № 786 від 11.05.2022; із змінами, внесеними згідно з Наказом Міністерства охорони здоров'я № 80 від 13.01.2025, з урахуванням змін, внесених Наказом Міністерства охорони здоров'я № 170 від 28.01.2025; із змінами, внесеними згідно з Наказом Міністерства охорони здоров'я № 1867 від 10.12.2025}
В.о. генерального
директора Директорату
громадського здоров'я
та профілактики
захворюваності
О. Даниленко
