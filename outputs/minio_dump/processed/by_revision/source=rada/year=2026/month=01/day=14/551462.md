---
source: "rada"
dokid: 551462
nreg: "34-2026-п"
title: "Про утворення Науково-експертної ради з питань зміни клімату та збереження озонового шару"
doc_date: 2026-01-14
revision_date: 2026-01-14
status: 5
types: [2, 168, 11]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 14 січня 2026 р. № 34
Київ
Про утворення Науково-експертної ради з питань зміни клімату та збереження озонового шару
Відповідно до частини четвертої та частини шостої статті 7 Закону України “Про основі засади державної кліматичної політики” Кабінет Міністрів України постановляє:
1. Утворити Науково-експертну раду з питань зміни клімату та збереження озонового шару у складі згідно з додатком.
2. Затвердити Положення про Науково-експертну раду з питань зміни клімату та збереження озонового шару, що додається.
Прем'єр-міністр України
Ю. СВИРИДЕНКО
Інд. 75
Додаток
до постанови Кабінету Міністрів України
від 14 січня 2026 р. № 34
СКЛАД
Науково-експертної ради з питань зміни клімату та збереження озонового шару
БАЛАБУХ
Віра Олексіївна
-
завідувач відділу прикладної метеорології та кліматології Українського гідрометеорологічного інституту Державної служби з надзвичайних ситуацій та Національної академії наук, кандидат географічних наук (за згодою)
БУТРИМ
Оксана Володимирівна
-
директор Центру з питань зміни клімату та сталого природокористування Інституту екологічного відновлення та розвитку України, доктор економічних наук, старший науковий співробітник (за згодою)
ВОЖЕГОВА
Раїса Анатоліївна
-
директор Інституту кліматично орієнтованого сільського господарства Національної академії аграрних наук, доктор сільськогосподарських наук, академік Національної академії аграрних наук (за згодою)
ВОЛЬВАЧ
Оксана Василівна
-
провідний науковий співробітник відділу кліматично орієнтованих агротехнологій Інституту кліматично орієнтованого сільського господарства Національної академії аграрних наук, кандидат географічних наук (за згодою)
ДЕРКУЛЬСЬКИЙ
Роман Юрійович
-
молодший науковий співробітник відділу експериментального проектування землекористування “Інноваційний центр” Інституту землекористування Національної академії аграрних наук, кандидат економічних наук (за згодою)
ДОРОШ
Андрій Йосипович
-
науковий співробітник відділу експериментального проектування землекористування “Інноваційний центр” Інституту землекористування Національної академії аграрних наук, доктор філософії з економіки (за згодою)
ДЯЧУК
Олександр Анатолійович
-
провідний науковий співробітник відділу економіки енергетики та клімату Державної установи “Інститут економіки та прогнозування Національної академії наук”, кандидат технічних наук (за згодою)
ЄЛІСТРАТОВА
Леся Олександрівна
-
завідувач відділу енергомасообміну в геосистемах Державної установи “Центр аерокосмічних досліджень Землі Інституту геологічних наук Національної академії наук”, кандидат географічних наук, старший дослідник (за згодою)
ІВАНЕНКО
Наталія Петрівна
-
кандидат технічних наук, старший дослідник, старший науковий співробітник відділу прогнозування енергетичної ефективності та перспективних паливно-енергетичних балансів Інституту загальної енергетики Національної академії наук (за згодою)
КАГАЛО
Олександр Олександрович
-
завідувач відділу охорони природних екосистем Інституту екології Карпат Національної академії наук, кандидат біологічних наук, старший науковий співробітник (за згодою)
КИЯК
Володимир Григорович
-
завідувач відділу популяційної екології, доктор біологічних наук Інституту екології Карпат Національної академії наук, старший науковий співробітник (за згодою)
КОВТУН
Світлана Іванівна
-
заступник директора з наукової роботи Інституту загальної енергетики Національної академії наук, доктор технічних наук, старший дослідник (за згодою)
КРАКОВСЬКА
Світлана Володимирівна
-
завідувач лабораторії прикладної кліматології Українського гідрометеорологічного інституту Державної служби з надзвичайних ситуацій та Національної академії наук, кандидат фізико-математичних наук (за згодою)
МУСІЄНКО
Сергій Іванович
-
перший заступник директора з наукової роботи Українського ордена “Знак пошани” Науково-дослідного інституту лісового господарства та агролісомеліорації ім. Г. М. Висоцького Держлісагентства та Національної академії наук, кандидат сільськогосподарських наук, старший дослідник (за згодою)
НЕЧИПОРЕНКО
Олександр Миколайович
-
заступник директора з наукової роботи Національного наукового центру “Інститут аграрної економіки”, директор Північного міжрегіонального наукового центру Національної академії аграрних наук, доктор економічних наук, доцент, член-кореспондент Національної академії аграрних наук (за згодою)
ОЛІЙНІЧУК
Сергій Тимофійович
-
завідувач відділу технології продуктів бродіння Інституту продовольчих ресурсів Національної академії аграрних наук, доктор технічних наук (за згодою)
ПАСТЕРНАК
Володимир Петрович
-
головний науковий співробітник відділу інвентаризації лісів, моніторингу, сертифікації та лісовпорядкування Українського ордена “Знак пошани” Науково-дослідного інституту лісового господарства та агролісомеліорації ім. Г. М. Висоцького Держлісагентства та Національної академії наук, доктор сільськогосподарських наук, професор (за згодою)
ПЕТРУШЕНКО
Микола Миколайович
-
завідувач відділу економічного регулювання природокористування Державна установа “Інститут ринку і економіко-екологічних досліджень Національної академії наук ”, доктор економічних наук, професор (за згодою)
ПІСКУН
Віктор Іванович
-
завідувач лабораторії технологій у скотарстві Інституту тваринництва Національної академії аграрних наук, доктор сільськогосподарських наук (за згодою)
ПОДОЛЕЦЬ
Роман Здиславович
-
завідувач відділу економіки енергетики та клімату Державної установи “Інститут економіки та прогнозування Національної академії наук”, кандидат економічних наук (за згодою)
САВЕНЕЦЬ
Михайло Валерійович
-
завідувач лабораторії моніторингу атмосферного повітря відділу моніторингу атмосфери Українського гідрометеорологічного інституту Державної служби з надзвичайних ситуацій та Національної академії наук, кандидат географічних наук (за згодою)
САЙДАК
Роман Васильович
-
завідувач відділу агроресурсів Інституту водних проблем і меліорації Національної академії аграрних наук, кандидат сільськогосподарських наук (за згодою)
САКАЛЬ
Оксана Володимирівна
-
завідувач відділу експериментального проектування землекористування “Інноваційний центр” Інституту землекористування Національної академії аграрних наук, доктор економічних наук (за згодою)
СИДОРЕНКО
Сергій Григорович
-
завідувач сектору екології лісу Науково - дослідного інституту лісового господарства та агролісомеліорації ім. Г. М. Висоцького Держлісагентства та Національної академії наук, кандидат сільськогосподарських наук, старший науковий співробітник (за згодою)
СІГАЛ
Олександр Ісакович
-
кандидат технічних наук Інституту технічної теплофізики Національної академії наук (за згодою)
ТИМОЩУК
Олександр Анатолійович
-
заступник начальника управління - начальник відділу інвентаризації парникових газів в сферах сільського та лісового господарств і поводження з відходами Управління інвентаризації парникових газів Бюджетної установи “Національний центр обліку викидів парникових газів”, кандидат сільськогосподарських наук (за згодою)
ТРИПОЛЬСЬКА
Галина Сергіївна
-
провідний науковий співробітник відділу економіки енергетики та клімату Державної установи “Інститут економіки та прогнозування Національної академії наук”, кандидат економічних наук (за згодою)
ТУРОС
Олена Ігорівна
-
заступник директора державної установи “Інститут громадського здоров'я ім. О. М. Марзєєва Національної академії медичних наук”, доктор медичних наук, професор (за згодою)
ХВЕСИК
Михайло Артемович
-
заступник директора з наукової роботи Інституту демографії та проблем якості життя Національної академії наук, доктор економічних наук, професор, академік Національної академії аграрних наук (за згодою)
ЗАТВЕРДЖЕНО
постановою Кабінету Міністрів України
від 14 січня 2026 р. № 34
ПОЛОЖЕННЯ
про Науково-експертну раду з питань зміни клімату та збереження озонового шару
1. Науково-експертна рада з питань зміни клімату та збереження озонового шару (далі - Рада) є постійно діючим незалежним дорадчим науково-експертним органом, що утворюється при Кабінеті Міністрів України з метою наукового забезпечення формування державної кліматичної політики, досягнення її цілей, розгляду проектів документів планування державної кліматичної політики, моніторингу реалізації державних політик та заходів, загальної наукової координації та прогнозування у сфері зміни клімату.
2. У своїй діяльності Рада керується Конституцією та законами України, міжнародними договорами України, згода на обов'язковість яких надана Верховною Радою України, указами Президента України та постановами Верховної Ради України, прийнятими відповідно до Конституції і законів України, актами Кабінету Міністрів України та цим Положенням.
3. Основними завданнями Ради є:
1) розгляд наукових висновків, звітів Міжурядової групи експертів з питань зміни клімату, наукових кліматичних даних та інформації, зокрема щодо України;
2) науковий супровід та надання пропозицій, підготовка звітів щодо досягнення цілей державної кліматичної політики, прогнозування у сфері зміни клімату, а також щодо відповідності цілей державної кліматичної політики, політик та заходів міжнародним зобов'язанням України у зазначеній сфері;
3) надання висновків, зауважень і пропозицій до проектів документів планування державної кліматичної політики, що подаються на розгляд Кабінету Міністрів України;
4) сприяння обміну інформацією з органами державної влади про наукові досягнення щодо моделювання, моніторингу та оцінки кліматичних ризиків, перспективних досліджень та інновацій, спрямованих на зменшення обсягів антропогенних викидів парникових газів, збільшення обсягів видалення парникових газів поглиначами та пошуку ефективних шляхів адаптації до зміни клімату;
5) наукове обґрунтування прогнозування у сфері зміни клімату, шляхів і способів досягнення цілей державної кліматичної політики;
6) інформування, підвищення рівня обізнаності населення та просвіти з питань зміни клімату та її наслідків, розвиток діалогу та співробітництва між науковими установами щодо зміни клімату;
7) проведення оцінки державних політик на відповідність цілям та принципам державної кліматичної політики відповідно до статті 23 Закону України “Про основні засади державної кліматичної політики” (далі - Закон);
8) розроблення рекомендацій щодо вжиття необхідних заходів після проведення оцінки державних політик на відповідність цілям та принципам державної кліматичної політики;
9) здійснення прогнозування у сфері зміни клімату відповідно до статті 24 Закону;
10) надання пропозицій щодо кандидатур національних експертів Міжурядової групи експертів з питань зміни клімату;
11) розроблення секторальних програмних документів щодо адаптації до зміни клімату разом з центральними органами виконавчої влади у відповідних секторах економіки та/або відповідних сферах державної кліматичної політики.
4. Рада відповідно до покладених на неї завдань здійснює:
1) підготовку аналітичних документів та узагальнення наукових висновків, звітів Міжурядової групи експертів з питань зміни клімату, а також національних і міжнародних наукових даних та інформації у сфері зміни клімату та збереження озонового шару, зокрема тих, що стосуються України, для їх врахування під час формування державної кліматичної політики;
2) підготовку пропозицій, звітів і рекомендацій, що ґрунтуються на доступних та наукових даних про зміну клімату, щодо:
досягнення цілей державної кліматичної політики;
проведення моніторингу та оцінки ефективності державної кліматичної політики;
прогнозування кліматичних змін та їх впливу на економіку, довкілля і суспільство;
рівня відповідності національних політик міжнародним зобов'язанням України, зокрема Паризькій угоді, ратифікованій Законом України від 14 липня 2016 р. № 1469-VIII, та Рамковій конвенції ООН про зміну клімату, ратифікованій Законом України від 29 жовтня 1996 р. № 435;
3) проведення засідань для обміну інформацією з органами державної влади, науковими установами та міжнародними організаціями щодо новітніх досягнень у сфері моделювання, моніторингу, оцінки кліматичних процесів, перспективних досліджень, а також інноваційних технологій для зменшення викидів парникових газів і збільшення їх поглинання, впровадження альтернативних технологій для заміни або зменшення використання озоноруйнівних речовин та фторованих парникових газів;
4) розроблення пропозицій для просвітницьких заходів, спрямованих на підвищення рівня обізнаності населення про зміну клімату, її наслідки та необхідні дії, а також організацію діалогу між науковими установами, громадськими організаціями та органами влади щодо зміни клімату та охорони озонового шару;
5) проведення оцінки державних політик і заходів на відповідність цілям і принципам державної кліматичної політики, визначеної статтею 23 Закону;
6) розроблення рекомендацій щодо вжиття відповідних заходів після проведення оцінки державних політик і заходів на відповідність цілям і принципам державної кліматичної політики;
7) прогнозування у сфері зміни клімату відповідно до статті 24 Закону;
8) підготовку та подання пропозицій щодо кандидатур національних експертів для участі в роботі Міжурядової групи експертів з питань зміни клімату;
9) надання пропозицій центральним органам виконавчої влади щодо розроблення секторальних програмних документів щодо адаптації до зміни клімату у відповідних секторах економіки та/або відповідних сферах державної кліматичної політики;
10) ініціювання проведення наукових досліджень, спрямованих на вирішення актуальних питань зміни клімату та збереження озонового шару, із залученням національних і міжнародних експертів.
5. Рада має право:
1) залучати для розгляду окремих питань порядку денного засідання Ради без права голосу представників центральних і місцевих органів виконавчої влади, органів місцевого самоврядування, профільних наукових установ і закладів вищої освіти (за погодженням з їх керівниками), а також незалежних експертів, представників міжнародних, громадських та самоврядних організацій (за згодою);
2) отримувати в установленому порядку від центральних та місцевих органів виконавчої влади, органів місцевого самоврядування, підприємств, установ та організацій інформацію та інші матеріали, необхідні для виконання покладених на неї завдань;
3) ініціювати та координувати проведення наукових досліджень, які стосуються питань зміни клімату, із залученням спеціалізованих наукових установ;
4) подавати Кабінетові Міністрів України розроблені за результатами своєї роботи рекомендації та пропозиції;
5) утворювати у разі потреби для виконання покладених завдань робочі групи.
6. Рада під час виконання покладених на неї завдань взаємодіє з державними органами, органами місцевого самоврядування, підприємствами, установами та організаціями.
7. Персональний склад Ради затверджується Кабінетом Міністрів України.
8. Голова Ради обирається на першому засіданні Ради не менш як трьома чвертями голосів від загального складу членів Ради.
9. Голова Ради:
здійснює загальне керівництво та забезпечує організацію роботи Ради;
скликає засідання Ради;
головує на засіданнях Ради.
Повноваження голови Ради припиняються за рішенням Ради у разі подання ним відповідної заяви, припинення його членства у Раді або висловлення йому недовіри Радою.
У разі припинення повноважень голови Ради до обрання нового голови його обов'язки виконує заступник голови Ради, якщо інше не передбачено її рішенням.
10. Заступник голови Ради обирається на засіданні Ради простою більшістю голосів з числа членів Ради. У разі рівного розподілу голосів вирішальним є голос головуючого на засіданні.
У разі відсутності голови Ради його обов'язки виконує заступник голови Ради.
11. За підсумками року Рада готує звіт про виконання річної програми та до 15 березня наступного року подає Кабінетові Міністрів України.
12. Формою роботи Ради є засідання.
Засідання Ради веде голова Ради, а за його відсутності - заступник голови Ради.
Засідання можуть бути чергові (проводяться не рідше одного разу на 6 місяців) та позачергові (скликаються головою Ради).
Голова Ради може прийняти рішення про проведення засідання Ради у режимі реального часу (он-лайн) з використанням відповідних технічних засобів, зокрема через Інтернет, або про участь члена Ради в засіданні в такому режимі.
13. Засідання Ради є правоможним, якщо на ньому присутні більш як половина її членів.
14. На своїх засіданнях Рада розробляє пропозиції та рекомендації з питань, що належать до її компетенції.
Пропозиції та рекомендації вважаються схваленими, якщо за них проголосувало більш як половина присутніх на засіданні членів Ради.
У разі рівного розподілу голосів вирішальним є голос головуючого на засіданні.
Пропозиції та рекомендації фіксуються у протоколі засідання, який підписується головуючим на засіданні та секретарем Ради і надсилається усім членам Ради та Кабінетові Міністрів України.
Член Ради, який не підтримує пропозиції та/або рекомендації, може викласти у письмовій формі свою окрему думку, що додається до протоколу засідання.
15. Пропозиції та рекомендації Ради можуть бути реалізовані шляхом прийняття Кабінетом Міністрів України рішення, проект якого вносить орган виконавчої влади відповідно до своїх повноважень.
16. Рада виконує свої завдання, керуючися принципом прозорості та відкритості. Інформація про діяльність Ради та протоколи її засідань розміщуються на офіційному веб-сайті Мінекономіки.
17. Рада виконує свої завдання на громадських засадах за колегіальним принципом.
18. Організаційне, інформаційне, матеріально-технічне забезпечення діяльності Ради здійснює Мінекономіки.
