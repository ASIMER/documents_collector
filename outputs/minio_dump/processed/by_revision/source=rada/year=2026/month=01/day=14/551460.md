---
source: "rada"
dokid: 551460
nreg: "31-2026-п"
title: "Про внесення змін до Порядку проведення іспитів на рівень володіння державною мовою"
doc_date: 2026-01-14
revision_date: 2026-01-14
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 14 січня 2026 р. № 31
Київ
Про внесення змін до Порядку проведення іспитів на рівень володіння державною мовою
Кабінет Міністрів України постановляє:
Внести до Порядку проведення іспитів на рівень володіння державною мовою, затвердженого постановою Кабінету Міністрів України від 14 квітня 2021 р. № 409 (Офіційний вісник України, 2021 р., № 36, ст. 2148), зміни, що додаються.
Прем'єр-міністр України
Ю. СВИРИДЕНКО
Інд. 28
ЗАТВЕРДЖЕНО
постановою Кабінету Міністрів України
від 14 січня 2026 р. № 31
ЗМІНИ,
що вносяться до Порядку проведення іспитів на рівень володіння державною мовою
1. Пункти 45 і 46 викласти в такій редакції:
“45. Результати іспиту, проведеного в уповноваженій установі, можуть бути оскаржені до Комісії відповідно до Закону України “Про адміністративну процедуру” та/або до адміністративного суду. Порядок оскарження результатів іспиту та розгляду скарг затверджує Комісія з дотриманням вимог Закону України “Про адміністративну процедуру”.
46. Рішення про встановлення результатів іспиту та рішення Комісії за результатами розгляду відповідних скарг можуть бути оскаржені відповідно до Закону України “Про адміністративну процедуру” та/або до адміністративного суду.”.
2. Пункт 48 викласти в такій редакції:
“48. Державний сертифікат може бути скасований в адміністративному порядку або судом. Підставою для скасування державного сертифіката є допущені під час складання іспиту порушення за умови, що такі порушення мали істотний характер і призвели до прийняття неправильного по суті рішення про видачу державного сертифіката.”.
