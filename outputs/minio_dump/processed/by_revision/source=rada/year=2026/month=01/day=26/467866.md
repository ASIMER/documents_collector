---
source: "rada"
dokid: 467866
nreg: "432-2017-п"
title: "Про затвердження Порядку та умов забезпечення соціальної та професійної адаптації осіб, які звільняються або звільнені з військової служби, з числа ветеранів війни, осіб, які мають особливі заслуги перед Батьківщиною, членів сімей таких осіб, членів сімей загиблих (померлих) ветеранів війни, членів сімей загиблих (померлих) Захисників та Захисниць України"
doc_date: 2017-06-21
revision_date: 2026-01-26
status: 5
types: [2, 25, 99, 7, 206]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 21 червня 2017 р. № 432
Київ
Про затвердження Порядку та умов забезпечення соціальної та професійної адаптації осіб, які звільняються або звільнені з військової служби, з числа ветеранів війни, осіб, які мають особливі заслуги перед Батьківщиною, членів сімей таких осіб, членів сімей загиблих (померлих) ветеранів війни, членів сімей загиблих (померлих) Захисників та Захисниць України
{Назва Постанови із змінами, внесеними згідно з Постановами КМ № 239 від 04.04.2018, № 173 від 20.02.2019, № 190 від 10.03.2021; в редакції Постанов КМ № 1235 від 01.11.2022, № 805 від 09.07.2024}
{Із змінами, внесеними згідно з Постановами КМ
№ 239 від 04.04.2018
№ 173 від 20.02.2019
№ 575 від 26.06.2019
№ 356 від 13.05.2020
№ 190 від 10.03.2021
№ 605 від 20.05.2022
№ 1235 від 01.11.2022
№ 197 від 07.03.2023
№ 307 від 18.03.2024
№ 562 від 17.05.2024
№ 805 від 09.07.2024
№ 126 від 07.02.2025
№ 1595 від 26.11.2025
№ 64 від 14.01.2026}
Кабінет Міністрів України постановляє:
Затвердити Порядок та умови забезпечення соціальної та професійної адаптації осіб, які звільняються або звільнені з військової служби, з числа ветеранів війни, осіб, які мають особливі заслуги перед Батьківщиною, членів сімей таких осіб, членів сімей загиблих (померлих) ветеранів війни, членів сімей загиблих (померлих) Захисників та Захисниць України, що додаються.
{Постановляюча частина із змінами, внесеними згідно з Постановами КМ № 239 від 04.04.2018, № 173 від 20.02.2019, № 190 від 10.03.2021; в редакції Постанов КМ № 1235 від 01.11.2022, № 805 від 09.07.2024}
Прем'єр-міністр України
В.ГРОЙСМАН
Інд. 73
ЗАТВЕРДЖЕНО
постановою Кабінету Міністрів України
від 21 червня 2017 р. № 432
(в редакції постанови Кабінету Міністрів України
від 9 липня 2024 р. № 805)
ПОРЯДОК ТА УМОВИ
забезпечення соціальної та професійної адаптації осіб, які звільняються або звільнені з військової служби, з числа ветеранів війни, осіб, які мають особливі заслуги перед Батьківщиною, членів сімей таких осіб, членів сімей загиблих (померлих) ветеранів війни, членів сімей загиблих (померлих) Захисників та Захисниць України
{У тексті Порядку та умов слова “суб'єкт освітньої діяльності” в усіх відмінках і формах числа замінено словом “заклад” у відповідному відмінку і числі згідно з Постановою КМ № 126 від 07.02.2025}
1. Ці Порядок та умови визначають механізм забезпечення структурними підрозділами, на які покладені функції з питань ветеранської політики, районних, районних у мм. Києві та Севастополі держадміністрацій, виконавчих органів міських, районних у містах (у разі їх утворення) рад (далі - місцеві органи) соціальної та професійної адаптації осіб, які звільняються або звільнені з військової служби, з числа ветеранів війни, осіб, які мають особливі заслуги перед Батьківщиною, членів сімей таких осіб (дружина/чоловік, батьки), членів сімей загиблих (померлих) ветеранів війни, членів сімей загиблих (померлих) Захисників та Захисниць України, визначених Законом України “Про статус ветеранів війни, гарантії їх соціального захисту” (далі - особи).
{Абзац перший пункту 1 із змінами, внесеними згідно з Постановою КМ № 1595 від 26.11.2025}
На період воєнного стану та протягом 12 місяців після його припинення або скасування дія цих Порядку та умов поширюється на ветеранів війни з числа військовослужбовців (резервістів, військовозобов'язаних, добровольців Сил територіальної оборони) Збройних Сил, Національної гвардії, інших утворених відповідно до законів України військових формувань, СБУ, розвідувальних органів, Держприкордонслужби, Держспецтрансслужби, військовослужбовців військових прокуратур, поліцейських, осіб рядового та начальницького складу служби цивільного захисту, Державної кримінально-виконавчої служби, військовослужбовців Управління державної охорони, Держспецзв'язку, співробітників Служби судової охорони та членів їх сімей (дружина/чоловік, батьки).
{Абзац другий пункту 1 в редакції Постанови КМ № 1595 від 26.11.2025}
2. Дія цих Порядку та умов не поширюється на осіб, які відповідно до Закону України “Про зайнятість населення” проходили протягом останніх двох років професійне навчання, підготовку, перепідготовку, підвищення кваліфікації, зокрема отримали ваучери відповідно до Порядку видачі ваучерів для підтримання конкурентоспроможності деяких категорій громадян на ринку праці, затвердженого постановою Кабінету Міністрів України від 20 березня 2013 р. № 207 (Офіційний вісник України, 2013 р., № 26, ст. 867; 2023 р., № 35, ст. 1855), крім:
осіб, визначених абзацом другим пункту 1 цих Порядку та умов;
осіб, яким установлено інвалідність і які здійснили заходи з професійної адаптації за напрямом, визначеним абзацом третім пункту 7 цих Порядку та умов;
осіб, які здійснили заходи з професійної адаптації за напрямом, визначеним абзацом п'ятим пункту 7 цих Порядку та умов.
{Пункт 2 в редакції Постанови КМ № 1595 від 26.11.2025}
21. У цих Порядку та умовах під терміном “заклад, що здійснює професійну адаптацію (далі - заклад)” розуміється заклад, який діє відповідно до Закону України “Про освіту”, або акредитований в установленому законодавством порядку заклад, що здійснює підготовку, перепідготовку та підвищення кваліфікації водіїв транспортних засобів, або кваліфікаційний центр, акредитований Національним агентством кваліфікацій.
{Порядок та умови доповнено пунктом 21 згідно з Постановою КМ № 126 від 07.02.2025; із змінами, внесеними згідно з Постановою КМ № 1595 від 26.11.2025}
3. Заходи із соціальної та професійної адаптації здійснюються за рахунок бюджетних коштів та інших джерел, не заборонених законодавством.
4. Соціальна адаптація - це базова соціальна послуга відповідно до Закону України “Про соціальні послуги”, що включає в себе:
допомогу в аналізі життєвої ситуації, визначення основних методів розв'язання проблем і перенаправлення (за потреби) до відповідних фахівців з метою їх розв'язання (за задекларованим/зареєстрованим місцем проживання (перебування);
надання психологічної допомоги, проведення корекції психологічного стану та поведінки в повсякденному житті;
сприяння отриманню психіатричної допомоги;
допомогу в зміцненні/відновленні родинних і суспільних зв'язків, у тому числі шляхом сімейного консультування;
створення умов для формування та розвитку соціальних і комунікаційних навичок;
надання інформації з питань соціального захисту;
проведення групових сімейних психологічних тренінгів з питань, що стосуються персональних та сімейних цінностей, підтримки власних ресурсів в поточних умовах та підтримки один одного.
5. Умовами забезпечення соціальної адаптації є:
дотримання державного стандарту надання соціальної послуги, затвердженого в установленому законодавством порядку;
відповідність Класифікатору соціальних послуг, затвердженому в установленому законодавством порядку;
відповідність встановленим Кабінетом Міністрів України критеріям діяльності надавачів соціальних послуг.
6. Організація забезпечення соціальної адаптації забезпечується відповідно до Порядку організації надання соціальних послуг, ведення випадку та визначення чисельності соціальних менеджерів, відповідальних за забезпечення та ведення випадку, затвердженого постановою Кабінету Міністрів України від 14 січня 2026 р. № 64 “Деякі питання організації надання соціальних послуг”.
{Пункт 6 в редакції Постанови КМ № 64 від 14.01.2026}
7. Забезпечення професійної адаптації - це заходи, спрямовані на здобуття, відновлення, удосконалення та підтвердження професійних знань, умінь та навичок, що здійснюються закладами шляхом:
підготовки, перепідготовки та підвищення кваліфікації відповідно до визначених законодавством рівнів освіти, галузей знань, спеціальностей (професій), зокрема отримання другого (магістерського) рівня вищої освіти на основі першого (бакалаврського) рівня вищої освіти;
підготовки, перепідготовки та підвищення кваліфікації водіїв транспортних засобів з урахуванням вимог, визначених Порядком підготовки, перепідготовки і підвищення кваліфікації водіїв транспортних засобів, затвердженим постановою Кабінету Міністрів України від 20 травня 2009 р. № 487 (Офіційний вісник України, 2009 р., № 37, ст. 1258);
надання можливості для отримання іншої професії (спеціальності, спеціалізації) на основі здобутого раніше ступеня (рівня) освіти;
підтвердження та присвоєння професійних кваліфікацій.
{Пункт 7 в редакції Постанови КМ № 1595 від 26.11.2025}
71. Вартість заходів із професійної адаптації для однієї особи не може перевищувати:
двадцятикратного розміру прожиткового мінімуму для працездатних осіб, визначеного законом на момент вступу до закладу (за навчальний рік), - для заходів, визначених абзацом другим пункту 7 цих Порядку та умов;
десятикратного розміру прожиткового мінімуму для працездатних осіб, визначеного законом на момент вступу до закладу, - для заходів, визначених абзацом третім пункту 7 цих Порядку та умов;
двадцятикратного розміру прожиткового мінімуму для працездатних осіб, визначеного законом на момент вступу до закладу (за навчальний рік), - для заходів, визначених абзацом четвертим пункту 7 цих Порядку та умов;
трикратного розміру прожиткового мінімуму для працездатних осіб, визначеного законом на момент подання заяви про присвоєння/підтвердження професійної кваліфікації, - для заходів, визначених абзацом п'ятим пункту 7 цих Порядку та умов.
{Порядок та умови доповнено пунктом 71 згідно з Постановою КМ № 1595 від 26.11.2025}
8. Умовами забезпечення професійної адаптації є:
відповідність професій (спеціальностей), за якими планується навчання, затребуваним на ринку праці професіям (спеціальностям), що підтверджується наданою центрами зайнятості інформацією про наявність відповідних вакансій (для непрацюючих осіб);
наявність підстав для підготовки, перепідготовки та підвищення кваліфікації, зокрема вимог, пропозицій, клопотань, гарантійних листів від роботодавців, побажання особи (для працюючих осіб).
У разі проведення заходів з професійної адаптації для осіб, яким установлено інвалідність, за напрямом, визначеним абзацом третім пункту 7 цих Порядку та умов, а також осіб за напрямом, визначеним абзацом п'ятим пункту 7 цих Порядку та умов, положення, визначені цим пунктом, не застосовуються.
{Пункт 8 в редакції Постанови КМ № 1595 від 26.11.2025}
9. Центри зайнятості двічі на рік до 20 січня та 20 липня інформують місцеві органи про професії/спеціальності, що користуються попитом на ринку праці, з урахуванням можливостей працевлаштування осіб з інвалідністю.
Зазначена інформація використовується місцевими органами під час розгляду питання визначення напряму професійного навчання осіб з метою сприяння подальшому їх працевлаштуванню.
10. У разі коли особа має особливі освітні потреби, заклад вживає заходів для створення належних умов забезпечення навчання, зокрема щодо розумного пристосування. Термін “розумне пристосування” у цьому пункті вживається у значенні, наведеному в Конвенції про права осіб з інвалідністю.
{Пункт 10 в редакції Постанов КМ № 126 від 07.02.2025, № 1595 від 26.11.2025}
11. Місцевими органами ведеться облік осіб, які отримують/отримали послугу з професійної адаптації, а також осіб, щодо яких вже укладені договори, строк дії яких є незавершеним в попередньому бюджетному періоді.
12. Для отримання послуги з професійної адаптації особа звертається до місцевого органу за адресою задекларованого/зареєстрованого місця проживання (перебування) або за місцем фактичного проживання (перебування) із заявою в паперовій формі шляхом особистого звернення або в електронній формі шляхом надсилання заяви за формою згідно з додатком 1 на електронну адресу місцевого.
У заяві зазначаються такі відомості:
прізвище, власне ім'я, по батькові (за наявності);
стать;
дата народження;
реєстраційний номер облікової картки платника податків (за наявності);
унікальний номер запису в Єдиному державному демографічному реєстрі (за наявності);
адреса задекларованого/зареєстрованого місця проживання або адреса фактичного місця проживання;
серія та/або номер паспорта громадянина України;
реквізити документа, що посвідчує особу (для іноземців та осіб без громадянства);
контактні дані особи (номер телефону та адреса електронної пошти);
номер (за наявності) та дата видачі довідки про взяття на облік внутрішньо переміщеної особи (для внутрішньо переміщених осіб);
номер витягу з реєстру територіальної громади (не подається внутрішньо переміщеними особами);
належність до однієї з категорій осіб;
серія, номер та дата видачі документа, що підтверджує відповідний статус, та/або серія, номер та дата формування витягу з Єдиного державного реєстру ветеранів війни;
серія, номер та дата видачі свідоцтва про шлюб (для членів сімей ветеранів війни, осіб, які мають особливі заслуги перед Батьківщиною);
реквізити документа, що підтверджує здобуття відповідного рівня освіти (у разі потреби);
реквізити медичної довідки щодо придатності до керування транспортним засобом за формою згідно з додатком 1 до Положення про медичний огляд кандидатів у водії та водіїв транспортних засобів, затвердженого наказом МОЗ та МВС від 31 січня 2013 р. № 65/80 (для осіб, які мають потребу у здійсненні заходів з підготовки, перепідготовки та підвищення кваліфікації водіїв транспортних засобів).
Заклад може відповідно до законодавства витребувати додаткові документи (інформацію).
У разі відсутності технічної можливості отримання відповідних відомостей з інформаційно-комунікаційних систем або через систему електронної взаємодії державних електронних інформаційних ресурсів “Трембіта” до заяви додаються копії (електронні копії) документів, передбачених цим пунктом.
{Пункт 12 в редакції Постанови КМ № 1595 від 26.11.2025}
13. Місцевий орган:
перевіряє наявність документів, визначених пунктом 12 цих Порядку та умов;
надсилає запит до центру зайнятості з метою підтвердження інформації про проходження протягом останніх трьох років особою відповідно до Закону України “Про зайнятість населення” професійного навчання, підготовки, перепідготовки, підвищення кваліфікації, зокрема отримання ваучера відповідно до Порядку видачі ваучерів для підтримання конкурентоспроможності деяких категорій громадян на ринку праці, затвердженого постановою Кабінету Міністрів України від 20 березня 2013 р. № 207. Центри зайнятості розглядають зазначені запити та протягом трьох робочих днів з дня їх надходження надсилають місцевим органам відповідну інформацію;
реєструє заяву особи в день її надходження у журналі, що ведеться у паперовій або електронній формі (за наявності технічної можливості) згідно з додатком 2;
перевіряє дату завершення раніше проведених заходів з професійної адаптації особи, зокрема згідно з відомостями Єдиного державного реєстру ветеранів війни (за наявності);
укладає в межах відповідних бюджетних асигнувань із закладом тристоронній договір про забезпечення професійної адаптації. Примірна форма договору затверджується Мінветеранів.
{Пункт 13 в редакції Постанов КМ № 126 від 07.02.2025, № 1595 від 26.11.2025}
14. Особи забезпечуються послугами з професійної адаптації в порядку черговості надходження їх заяв.
Послуга з професійної адаптації може бути надана особі повторно, але не раніше ніж через три роки після дати закінчення попередніх заходів з професійної адаптації.
{Пункт 14 в редакції Постанови КМ № 1595 від 26.11.2025}
15. У разі організації професійного навчання за професіями, для набуття яких відповідно до законодавства вимагається проходження попереднього медичного та психіатричного огляду, у тому числі на предмет вживання психоактивних речовин, особа проходить його у закладах охорони здоров'я в установленому порядку.
16. Професійне навчання осіб здійснюється за очною (денною, вечірньою), заочною, дистанційною, екстернатною, індивідуальною (на робочому місці (на виробництві), дуальною формами здобуття освіти або шляхом їх поєднання, а також за індивідуальними навчальними планами.
17. Строк професійного навчання визначається робочими навчальними планами, освітніми програмами/робочими освітніми програмами відповідно до законодавства.
{Пункт 17 в редакції Постанови КМ № 1595 від 26.11.2025}
18. У разі дострокового відрахування особи з підстав, визначених законодавством, заклад протягом п'яти робочих днів з дня її відрахування подає місцевому органу копію відповідного наказу та повертає різницю невикористаних коштів.
{Пункт 18 в редакції Постанов КМ № 126 від 07.02.2025, № 1595 від 26.11.2025}
19. Після успішного завершення повного курсу навчання за відповідними робочими навчальними планами особа отримує відповідний документ про освіту, а за результатами підвищення кваліфікації – документ про підвищення кваліфікації.
Після успішного завершення теоретичної та/або практичної підготовки особа отримує свідоцтво про закінчення теоретичної та/або практичної підготовки, а за результатами перепідготовки і підвищення кваліфікації водіїв транспортних засобів - документ про підвищення кваліфікації.
Після успішного оцінювання і визнання результатів навчання особа отримує сертифікат про присвоєння/підтвердження професійної або часткової професійної кваліфікації.
Особам, які навчалися професій, пов'язаних з роботами на об'єктах підвищеної небезпеки, які перебувають під наглядом спеціально уповноважених державних органів, разом із свідоцтвом про присвоєння (підвищення) робітничої (професійної) кваліфікації видається посвідчення встановленого зразка про допуск до роботи на зазначених об'єктах в порядку, встановленому законодавством.
{Пункт 19 в редакції Постанови КМ № 1595 від 26.11.2025}
20. Відносини щодо прийняття, набрання чинності, оскарження в адміністративному порядку, припинення дії, виконання адміністративних актів, передбачених цими Порядком та умовами, регулюються Законом України “Про адміністративну процедуру”.
{Пункт 20 в редакції Постанови КМ № 1595 від 26.11.2025}
{Пункт 21 виключено на підставі Постанови КМ № 1595 від 26.11.2025}
{Пункт 22 виключено на підставі Постанови КМ № 1595 від 26.11.2025}
{Пункт 23 виключено на підставі Постанови КМ № 1595 від 26.11.2025}
{Пункт 24 виключено на підставі Постанови КМ № 126 від 07.02.2025}
{Пункт 25 виключено на підставі Постанови КМ № 1595 від 26.11.2025}
{Пункт 26 виключено на підставі Постанови КМ № 1595 від 26.11.2025}
{Порядок та умови в редакції Постанови КМ № 805 від 09.07.2024}
Додаток 1
до Порядку та умов
(в редакції постанови Кабінету Міністрів України
від 26 листопада 2025 р. № 1595)
ЗАЯВА
про надання послуги із професійної адаптації
{Додаток 1 із змінами, внесеними згідно з Постановами КМ № 239 від 04.04.2018, № 173 від 20.02.2019, № 1235 від 01.11.2022; в редакції Постанови КМ № 805 від 09.07.2024; із змінами, внесеними згідно з Постановою КМ № 126 від 07.02.2025; в редакції Постанови КМ № 1595 від 26.11.2025}
Додаток 2
до Порядку та умов
(в редакції постанови Кабінету Міністрів України
від 26 листопада 2025 р. № 1595)
ЖУРНАЛ
обліку осіб, які звертаються для отримання послуги із професійної адаптації
{Додаток 2 із змінами, внесеними згідно з Постановами КМ № 239 від 04.04.2018, № 173 від 20.02.2019, № 1235 від 01.11.2022; в редакції Постанови КМ № 805 від 09.07.2024; із змінами, внесеними згідно з Постановою КМ № 126 від 07.02.2025; в редакції Постанови КМ № 1595 від 26.11.2025}
{Додаток 3 виключено на підставі Постанови КМ № 126 від 07.02.2025}
{Додаток 4 виключено на підставі Постанови КМ № 1595 від 26.11.2025}
