---
source: "rada"
dokid: 538627
nreg: "1079-2024-п"
title: "Про внесення змін до деяких постанов Кабінету Міністрів України щодо електронної ідентифікації та електронних довірчих послуг у соціальній сфері"
doc_date: 2024-09-13
revision_date: 2026-01-26
status: 5
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 13 вересня 2024 р. № 1079
Київ
Про внесення змін до деяких постанов Кабінету Міністрів України щодо електронної ідентифікації та електронних довірчих послуг у соціальній сфері
{Із змінами, внесеними згідно з Постановою КМ
№ 64 від 14.01.2026}
Кабінет Міністрів України постановляє:
Внести до постанов Кабінету Міністрів України щодо електронної ідентифікації та електронних довірчих послуг у соціальній сфері зміни, що додаються.
Прем'єр-міністр України
Д. ШМИГАЛЬ
Інд. 73
ЗАТВЕРДЖЕНО
постановою Кабінету Міністрів України
від 13 вересня 2024 р. № 1079
ЗМІНИ,
що вносяться до постанов Кабінету Міністрів України щодо електронної ідентифікації та електронних довірчих послуг у соціальній сфері
1. У Положенні про порядок призначення житлових субсидій, затвердженому постановою Кабінету Міністрів України від 21 жовтня 1995 р. № 848 “Про спрощення порядку надання населенню субсидій для відшкодування витрат на оплату житлово-комунальних послуг, придбання скрапленого газу, твердого та рідкого пічного побутового палива” (ЗП України, 1996 р., № 2, ст. 76; Офіційний вісник України, 2000 р., № 5, ст. 178; 2019 р., № 69, ст. 2390; 2021 р., № 37, ст. 2203; 2022 р., № 80, ст. 4826, № 82, ст. 5025):
1) в абзаці восьмому пункту 9 слова “електронним підписом, що базується на кваліфікованому сертифікаті електронного підпису” замінити словами “з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”;
2) абзац перший пункту 45 викласти в такій редакції:
“45. У разі отримання надісланих із використанням інформаційно-комунікаційних систем заяви та декларації, на які не накладено кваліфікований електронний підпис або удосконалений електронний підпис, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”, із застосуванням електронної системи ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”, що використовує базу клієнтських даних банків, житлова субсидія призначається лише після підписання заявником зазначених документів у паперовій формі протягом одного місяця з дня подання заяви та декларації в електронній формі, зокрема, під час складання акта обстеження матеріально-побутових умов домогосподарства/фактичного місця проживання особи.”;
3) у пункті 104 слова “використанням електронного підпису, що базується на кваліфікованому сертифікаті електронного підпису” замінити словами “накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”.
2. У Порядку виплати пенсій та грошової допомоги через поточні рахунки в банках, затвердженому постановою Кабінету Міністрів України від 30 серпня 1999 р. № 1596 (Офіційний вісник України, 1999 р., № 35, ст. 1803; 2016 р., № 79, ст. 2636; 2019 р., № 59, ст. 2036; 2020 р., № 93, ст. 3004; 2022 р., № 27, ст. 1496; 2023 р., № 44, ст. 2332):
1) у пункті 10:
в абзаці другому слова “використанням електронного підпису, що базується на кваліфікованому сертифікаті електронного підпису” замінити словами “накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”;
в абзаці восьмому слова “кваліфікованого електронного підпису” замінити словами “електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
2) в абзаці третьому пункту 13 слова “кваліфікованого електронного підпису чи печатки, які містять вбудовані апаратно-програмні засоби, що забезпечують захист записаних на них даних від несанкціонованого доступу, безпосереднього ознайомлення із значенням параметрів особистих ключів і їх копіювання” замінити словами “електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.
3. У Порядку призначення і виплати державної допомоги сім'ям з дітьми, затвердженому постановою Кабінету Міністрів України від 27 грудня 2001 р. № 1751 (Офіційний вісник України, 2001 р., № 52, ст. 2365; 2009 р., № 75, ст. 2562; 2016 р., № 97, ст. 3165; 2017 р., № 80, ст. 2450; 2018 р., № 62, ст. 2144, № 96, ст. 3172; 2022 р., № 82, ст. 5025; 2023 р., № 6, ст. 505, № 44, ст. 2343):
1) у першому реченні абзацу четвертого пункту 11 слова “зокрема з використанням кваліфікованого електронного підпису” замінити словами “зокрема з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги” (далі - кваліфікований електронний підпис)”;
2) в абзаці шостому пункту 43 слово “використанням” замінити словом “накладенням”;
3) абзац третій пункту 59 викласти в такій редакції:
“пройшов електронну ідентифікацію та автентифікацію з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису, або з використанням засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.”;
4) абзац двадцять перший пункту 61 викласти в такій редакції:
“Формування декларації завершується шляхом накладення заявником кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису.”;
5) у пункті 67 слова “електронним підписом, що базується на кваліфікованому сертифікаті електронного підпису” замінити словами “з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису”;
6) в абзаці третьому пункту 69 слова “Законів України “Про електронні довірчі послуги” замінити словами “Законів України “Про електронну ідентифікацію та електронні довірчі послуги”.
4. У пункті 4 Положення про Реєстр осіб, які мають право на пільги, затвердженого постановою Кабінету Міністрів України від 29 січня 2003 р. № 117 “Про Реєстр осіб, які мають право на пільги” (Офіційний вісник України, 2003 р., № 5, ст. 177; 2006 р., № 8, ст. № 439; 2020 р., № 43, ст. 1389; 2024 р., № 9, ст. 490):
1) у першому реченні абзацу дев'ятого слова “застосуванням електронного підпису, що базується на кваліфікованому сертифікаті електронного підпису” замінити словами “накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”;
2) в абзаці одинадцятому слова “електронного підпису, що базується на кваліфікованому сертифікаті електронного підпису” замінити словами “кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”.
5. Абзац дев'ятий пункту 5 Порядку призначення і виплати державної соціальної допомоги малозабезпеченим сім'ям, затвердженого постановою Кабінету Міністрів України від 24 лютого 2003 р. № 250 (Офіційний вісник України, 2003 р., № 9, ст. 394; 2020 р., № 61, ст. 1981; 2024 р., № 17, ст. 1098), викласти в такій редакції:
“Заява та декларація можуть бути надіслані до органу соціального захисту населення засобами поштового зв'язку або в електронній формі (після введення в експлуатацію відповідних технічних і програмних засобів) через офіційний веб-сайт Мінсоцполітики або інтегровані з ним інформаційні системи органів виконавчої влади та органів місцевого самоврядування з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги” (далі - кваліфікований електронний підпис), із додаванням до заяви в електронній формі ідентифікаційних даних заявника, підтверджених у процесі автентифікації із застосуванням електронної системи ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги” (далі - електронна система ідентифікації), в якій використовується база клієнтських даних банків.”.
6. У Порядку оформлення і видачі довідки про взяття на облік внутрішньо переміщеної особи, затвердженому постановою Кабінету Міністрів України від 1 жовтня 2014 р. № 509 “Про облік внутрішньо переміщених осіб” (Офіційний вісник України, 2014 р., № 81, ст. 2296; 2021 р., № 98, ст. 6387; 2015 р., № 70, ст. 2312; 2022 р., № 26, ст. 1418, № 82, ст. 5025):
1) в абзаці другому пункту 21 слова “інтегрованої системи електронної ідентифікації, електронного підпису, що базується на кваліфікованому сертифікаті електронного підпису, або інших засобів електронної ідентифікації, які дають змогу однозначного встановлення особи” замінити словами “засобів з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
2) абзац другий пункту 91 викласти в такій редакції:
“Повідомлення може бути подано через Портал Дія заявником, який пройшов автентифікацію з використанням засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.”;
3) в абзаці четвертому пункту 92 слова “Про електронні довірчі послуги” замінити словами “Про електронну ідентифікацію та електронні довірчі послуги”.
7. В абзаці першому пункту 8 Порядку використання коштів, передбачених у державному бюджеті для виплати соціальних стипендій студентам (курсантам) закладів фахової передвищої та вищої освіти, затвердженого постановою Кабінету Міністрів України від 28 грудня 2016 р. № 1045 “Деякі питання виплати соціальних стипендій студентам (курсантам) закладів фахової передвищої та вищої освіти” (Офіційний вісник України, 2017 р., № 4, ст. 148, № 82, ст. 2508; 2019 р., № 70, ст. 2453; 2020 р., № 23, ст. 849), слова “з використанням кваліфікованого електронного підпису” замінити словами “з накладенням кваліфікованого електронного підпису відповідно до вимог Закону України “Про електронну ідентифікацію та електронні довірчі послуги”.
8. В абзаці першому пункту 8 Порядку надання пільг на оплату житлово-комунальних послуг, придбання твердого палива і скрапленого газу у грошовій формі, затвердженого постановою Кабінету Міністрів України від 17 квітня 2019 р. № 373 “Деякі питання надання житлових субсидій та пільг на оплату житлово-комунальних послуг, придбання твердого палива і скрапленого газу у грошовій формі” (Офіційний вісник України, 2019 р., № 36, ст. 1263; 2020 р., № 3, ст. 161; 2022 р., № 80, ст. 4826), слова “з використанням кваліфікованого електронного підпису” замінити словами “з накладенням кваліфікованого електронного підпису відповідно до вимог Закону України “Про електронну ідентифікацію та електронні довірчі послуги”.
{Пункт 9 втратив чинність на підставі Постанови КМ № 64 від 14.01.2026}
10. У Порядку виплати і доставки пенсій та грошової допомоги за місцем фактичного проживання одержувачів у межах України організаціями, що здійснюють їх виплату і доставку, затвердженому постановою Кабінету Міністрів України від 16 грудня 2020 р. № 1279 “Деякі питання організації виплати пенсій та грошової допомоги” (Офіційний вісник України, 2021 р., № 1, ст. 43; 2024 р., № 61, ст. 3652):
1) в абзаці другому пункту 8 слова “кваліфікованого електронного підпису” замінити словами “засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
2) у першому реченні абзацу третього пункту 13 слова “з використанням засобів кваліфікованого електронного підпису чи кваліфікованої електронної печатки” замінити словами “з накладенням кваліфікованого електронного підпису або використанням засобів електронної ідентифікації з високим рівнем довіри відповідно до вимог Закону України “Про електронну ідентифікацію та електронні довірчі послуги”;
3) в абзаці третьому пункту 38 та другому реченні абзацу другого пункту 40 слова “кваліфікованого електронного підпису чи кваліфікованої електронної печатки” замінити словами “електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.
11. У Порядку формування, ведення та доступу до Реєстру надавачів та отримувачів соціальних послуг, затвердженому постановою Кабінету Міністрів України від 27 січня 2021 р. № 99 “Про Реєстр надавачів та отримувачів соціальних послуг” (Офіційний вісник України, 2021 р., № 16, ст. 619):
1) абзац сьомий пункту 11 викласти в такій редакції:
“електронну ідентифікацію в Реєстрі засобами з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;”;
2) у другому реченні абзацу першого пункту 13 слова “з використанням кваліфікованого електронного підпису, сумісного з програмним забезпеченням Реєстру” замінити словами “з накладенням кваліфікованого електронного підпису або використанням засобів електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
3) у першому реченні абзацу тринадцятого пункту 25 слова “використанням кваліфікованого електронного підпису” замінити словами “накладенням кваліфікованого електронного підпису відповідно до вимог Закону України “Про електронну ідентифікацію та електронні довірчі послуги” (далі - кваліфікований електронний підпис)”;
4) пункт 38 викласти в такій редакції:
“38. Доступ до Реєстру надає користувачам адміністратор після електронної ідентифікації особи засобами з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.”;
5) у пунктах 41 і 42 слово “використанням” замінити словом “накладенням”.
12. Абзаци восьмий і дев'ятий пункту 8 Положення про Єдину інформаційну систему соціальної сфери, затвердженого постановою Кабінету Міністрів України від 14 квітня 2021 р. № 404 (Офіційний вісник України, 2021 р., № 35, ст. 2067; 2023 р., № 100, ст. 5969), викласти в такій редакції:
“електронна ідентифікація та автентифікація суб'єктів Єдиної системи засобами з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
забезпечення можливості для завантаження, заповнення та подання необхідних для певного виду соціальної підтримки документів у Єдиній системі з накладенням кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису, або із застосуванням засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;”.
13. У Порядку надання допомоги на проживання внутрішньо переміщеним особам, затвердженому постановою Кабінету Міністрів України від 20 березня 2022 р. № 332 “Деякі питання виплати допомоги на проживання внутрішньо переміщеним особам” (Офіційний вісник України, 2022 р., № 26, ст. 1418; 2023 р., № 69, ст. 3990, № 75, ст. 4255, № 106, ст. 6365; 2024 р., № 17, ст. 1098):
1) у першому реченні абзацу одинадцятого пункту 5, абзаці першому пункту 6 та абзаці першому пункту 9 слова “, що базується на кваліфікованому сертифікаті електронного підпису” замінити словами “або використанням засобів електронної ідентифікації з високим або середнім рівнем довіри відповідно до вимог Закону України “Про електронну ідентифікацію та електронні довірчі послуги”;
2) у пункті 19:
в абзаці першому слова “інтегрованої системи електронної ідентифікації, електронного підпису, що базується на кваліфікованому сертифікаті електронного підпису, або інших засобів електронної ідентифікації, які дають змогу однозначного встановлення особи” замінити словами “засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
в абзаці другому слова “електронного підпису, що базується на кваліфікованому сертифікаті електронного підпису” замінити словами “кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”, або з використанням засобів електронної ідентифікації з високим або середнім рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
3) в абзаці дев'ятому пункту 22 слова “Про електронні довірчі послуги” замінити словами “Про електронну ідентифікацію та електронні довірчі послуги”;
4) у пункті 27:
в абзаці шостому слова “керівником або заступником керівника органу соціального захисту населення кваліфікованого електронного підпису засобами Єдиної системи в порядку, визначеному Мінсоцполітики” замінити словами “у порядку, визначеному Мінсоцполітики, керівником або заступником керівника органу соціального захисту населення засобами Єдиної системи кваліфікованого електронного підпису відповідно до вимог Закону України “Про електронну ідентифікацію та електронні довірчі послуги”;
абзац сьомий викласти в такій редакції:
“Перелік внутрішньо переміщених осіб, які звернулися щодо виплати допомоги, подається до Мінсоцполітики з обов'язковим накладенням уповноваженою особою державного підприємства “Інформаційно-обчислювальний центр Міністерства соціальної політики України” у порядку, визначеному Мінсоцполітики, засобами Єдиної системи кваліфікованого електронного підпису відповідно до вимог Закону України “Про електронну ідентифікацію та електронні довірчі послуги”.”.
14. У Порядку реалізації експериментального проекту щодо удосконалення порядку надання населенню субсидій для відшкодування витрат на оплату житлово-комунальних послуг, придбання скрапленого газу, твердого і рідкого пічного побутового палива, затвердженому постановою Кабінету Міністрів України від 13 червня 2023 р. № 601 “Про реалізацію експериментального проекту щодо удосконалення порядку надання населенню субсидій для відшкодування витрат на оплату житлово-комунальних послуг, придбання скрапленого газу, твердого та рідкого пічного побутового палива” (Офіційний вісник України, 2023 р., № 60, ст. 3388):
1) у пункті 2:
абзац восьмий викласти в такій редакції:
“Спрощена заява, сформована засобами Порталу Дія з накладеним заявником кваліфікованим електронним підписом або удосконаленим електронним підписом, що базується на кваліфікованому сертифікаті електронного підпису відповідно до вимог Закону України “Про електронну ідентифікацію та електронні довірчі послуги”, передається засобами Порталу Дія шляхом електронної інформаційної взаємодії до Пенсійного фонду України.”;
в абзаці дев'ятому слова “електронного підпису, що базується на кваліфікованому сертифікаті електронного підпису” замінити словами “кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису”;
2) в абзацах сьомому і восьмому пункту 6 слова “електронного підпису, що базується на кваліфікованому сертифікаті електронного підпису” замінити словами “кваліфікованого електронного підпису або удосконаленого електронного підпису, що базується на кваліфікованому сертифікаті електронного підпису”;
3) в абзаці першому пункту 16 слова “Про електронні довірчі послуги” замінити словами “Про електронну ідентифікацію та електронні довірчі послуги”.
15. У Порядку реалізації експериментального проекту з удосконалення порядку взяття на облік ветеранів війни і надання їм пільг на оплату житлово-комунальних послуг, придбання твердого палива і скрапленого газу, затвердженому постановою Кабінету Міністрів України від 27 грудня 2023 р. № 1395 “Про реалізацію експериментального проекту з удосконалення порядку взяття на облік ветеранів війни і надання їм пільг на оплату житлово-комунальних послуг, придбання твердого палива і скрапленого газу” (Офіційний вісник України, 2024 р., № 11, ст. 688):
1) у пункті 2:
в абзаці сьомому слова “електронним підписом, що базується на кваліфікованому сертифікаті електронного підпису, або інших засобів електронної ідентифікації, які дають змогу встановити особу” замінити словами “кваліфікованим електронним підписом відповідно до вимог Закону України “Про електронну ідентифікацію та електронні довірчі послуги” або з використанням засобів електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”;
доповнити пункт абзацом такого змісту:
“Із підписаною ветераном війни або одним із членів його сім'ї спрощеною заявою в електронній формі формується запит в електронній формі до інших інформаційно-комунікаційних систем за допомогою засобів Порталу Дія, засобів Порталу електронних послуг Пенсійного фонду України, мобільного додатка Пенсійного фонду України з накладеним ветераном війни або одним із членів його сім'ї кваліфікованим електронним підписом відповідно до вимог Закону України “Про електронну ідентифікацію та електронні довірчі послуги” або з використанням засобів електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”, що дають змогу однозначно встановити особу ветерана війни або одного із членів його сім'ї.”;
2) абзац перший пункту 5 викласти в такій редакції:
“5. У разі подання ветераном війни або одним із членів його сім'ї спрощеної заяви засобами Порталу Дія забезпечується електронна ідентифікація та автентифікація користувача засобами електронної ідентифікації з високим рівнем довіри відповідно до вимог Законів України “Про електронні документи та електронний документообіг” і “Про електронну ідентифікацію та електронні довірчі послуги”.”;
3) в абзаці першому пункту 14 слова “Про електронні довірчі послуги” замінити словами “Про електронну ідентифікацію та електронні довірчі послуги”.
