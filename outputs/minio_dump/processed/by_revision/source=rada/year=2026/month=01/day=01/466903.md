---
source: "rada"
dokid: 466903
nreg: "v0308874-17"
title: "Про затвердження Ліцензійних умов провадження господарської діяльності у сфері теплопостачання"
doc_date: 2017-03-22
revision_date: 2026-01-01
status: 5
types: [2, 104, 7, 99, 175, 129]
org: 1219
---
НАЦІОНАЛЬНА КОМІСІЯ, ЩО ЗДІЙСНЮЄ ДЕРЖАВНЕ РЕГУЛЮВАННЯ У СФЕРАХ ЕНЕРГЕТИКИ ТА КОМУНАЛЬНИХ ПОСЛУГ
ПОСТАНОВА
22.03.2017 № 308
Про затвердження Ліцензійних умов провадження господарської діяльності у сфері теплопостачання
{Із змінами, внесеними згідно з Постановами Національної комісії, що здійснює
державне регулювання у сферах енергетики та комунальних послуг
№ 418 від 14.06.2018
№ 218 від 10.02.2021
№ 1085 від 07.07.2021
№ 182 від 31.01.2023
№ 977 від 31.05.2023
№ 2053 від 01.11.2023}
{Додатково див. Постанову Верховного Суду № 640/7864/21 від 07.06.2023}
{Із змінами, внесеними згідно з Постановами Національної комісії, що здійснює
державне регулювання у сферах енергетики та комунальних послуг
№ 872 від 08.05.2024
№ 1791 від 22.10.2024
№ 397 від 18.03.2025
№ 500 від 08.04.2025
№ 919 від 24.06.2025
№ 676 від 06.05.2025
№ 1811 від 11.11.2025
№ 2221 від 30.12.2025}
Відповідно до законів України "Про теплопостачання", "Про державне регулювання у сфері комунальних послуг", "Про ліцензування видів господарської діяльності" та "Про Національну комісію, що здійснює державне регулювання у сферах енергетики та комунальних послуг" Національна комісія, що здійснює державне регулювання у сферах енергетики та комунальних послуг, ПОСТАНОВЛЯЄ:
1. Затвердити Ліцензійні умови провадження господарської діяльності у сфері теплопостачання, що додаються:
Ліцензійні умови провадження господарської діяльності з виробництва теплової енергії;
Ліцензійні умови провадження господарської діяльності з транспортування теплової енергії магістральними і місцевими (розподільчими) тепловими мережами;
Ліцензійні умови провадження господарської діяльності з постачання теплової енергії.
2. Строк, протягом якого ліцензіати, які провадять господарську діяльність з виробництва теплової енергії на теплоелектроцентралях, ТЕС, АЕС, когенераційних установках та установках з використанням нетрадиційних або поновлюваних джерел енергії та/або з виробництва теплової енергії (крім діяльності з виробництва теплової енергії на теплоелектроцентралях, теплоелектростанціях, атомних електростанціях і когенераційних установках та установках з використанням нетрадиційних або поновлюваних джерел енергії), та/або з транспортування теплової енергії магістральними і місцевими (розподільчими) тепловими мережами, та/або з постачання теплової енергії, мають привести свою господарську діяльність у відповідність до вимог цієї постанови та подати до органу ліцензування документи та відомості, визначені частиною третьою статті 15 Закону України "Про ліцензування видів господарської діяльності", становить два місяці з дати набрання чинності цієї постанови.
3. Ця постанова набирає чинності з дня, наступного за днем її опублікування в офіційному друкованому виданні - газеті "Урядовий кур'єр".
Голова НКРЕКП
Д. Вовк
ЗАТВЕРДЖЕНО
Постанова Національної комісії,
що здійснює державне
регулювання у сферах
енергетики та комунальних
послуг
22 березня 2017 року № 308
ЛІЦЕНЗІЙНІ УМОВИ
провадження господарської діяльності з виробництва теплової енергії
{У тексті Ліцензійних умов слова "нетрадиційних або поновлюваних" замінено словом "альтернативних" згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1. Загальні положення
1.1. Ці Ліцензійні умови розроблено відповідно до законів України "Про теплопостачання", "Про державне регулювання у сфері комунальних послуг", "Про ліцензування видів господарської діяльності", "Про Національну комісію, що здійснює державне регулювання у сферах енергетики та комунальних послуг".
1.2. Ліцензіат зобов'язаний виконувати вимоги цих Ліцензійних умов, а здобувач ліцензії - їм відповідати.
1.3. Діяльність з виробництва теплової енергії суб'єктів господарювання не підлягає ліцензуванню, якщо виробництво теплової енергії провадиться без мети її продажу на підставі договору та споживається для власних потреб, або виробляється когенераційними установками, сумарна номінальна активна електрична потужність (сумарна встановлена теплова потужність) яких не перевищує 5 МВт (4,3 Гкал/год), та які використовуються як резервне джерело енергії під час відключень електропостачання від мереж оператора системи для об'єктів критичної інфраструктури та/або об'єктів систем теплопостачання, водопостачання, водовідведення, закладів соціальної сфери (закладів освіти, охорони здоров'я (крім санаторно-курортних закладів)).
{Главу 1 доповнено новим пунктом 1.3 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021, із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2053 від 01.11.2023 - діє у період дії в Україні воєнного стану та протягом шести місяців після його закінчення або скасування}
1.4. У цих Ліцензійних умовах терміни вживаються в таких значеннях:
встановлена потужність виробничих об'єктів - сума номінальних потужностей усіх теплогенеруючих установок, що знаходяться на об'єктах у сфері теплопостачання, які призначені для виробництва теплової енергії та перебувають у концесії, власності або користуванні ліцензіата (здобувача ліцензії), визначена у Гкал/год відповідно до технічних паспортів теплогенеруючих установок (або інших документів), що підтверджують їх технічні характеристики;
засіб провадження господарської діяльності - теплогенеруюча установка, встановлена на об'єкті у сфері теплопостачання, що призначена для виробництва теплової енергії (з урахуванням змін до документів, поданих ліцензіатом в установленому цими Ліцензійними умовами порядку);
інформація - будь-які відомості та/або дані, які можуть бути збережені на матеріальних носіях або відображені в електронному вигляді, звітність;
місце провадження діяльності - територія розташування об'єкта у сфері теплопостачання, де розміщені теплогенеруючі установки, у межах якої провадиться виробництво теплової енергії та яке зазначається у відомості про місця та засоби провадження господарської діяльності з виробництва теплової енергії (з урахуванням змін до документів, поданих ліцензіатом в установленому цими Ліцензійними умовами порядку);
{Абзац п'ятий пункту 1.4 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
перехресне субсидіювання - переміщення доходу від провадження господарської діяльності з виробництва теплової енергії для фінансової підтримки іншого виду господарської діяльності в межах одного суб'єкта господарювання.
Інші терміни, наведені у цих Ліцензійних умовах, вживаються у значеннях, наведених у законах України "Про теплопостачання", "Про ліцензування видів господарської діяльності", «Про комбіноване виробництво теплової та електричної енергії (когенерацію) та використання скидного енергопотенціалу», «Про енергетичну ефективність», Правилах користування тепловою енергією, затверджених постановою Кабінету Міністрів України від 03 жовтня 2007 року № 1198, та Правилах технічної експлуатації теплових установок і мереж, затверджених наказом Міністерства палива та енергетики України від 14 лютого 2007 року № 71.
{Абзац сьомий пункту 1.4 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
1.5. Національна комісія, що здійснює державне регулювання у сферах енергетики та комунальних послуг (далі - НКРЕКП), здійснює ліцензування господарської діяльності з виробництва теплової енергії суб'єктів господарювання у разі, якщо суб'єкт господарювання:
{Пункт 1.5 глави I із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 418 від 14.06.2018; виключено згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
провадить (має намір провадити) діяльність з виробництва теплової енергії на теплоелектроцентралях, теплоелектростанціях, атомних електростанціях і когенераційних установках.
{Пункт 1.5 глави I із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 418 від 14.06.2018; виключено згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.6. Обласні та Київська міська державні адміністрації здійснюють ліцензування господарської діяльності з виробництва теплової енергії суб'єктів господарювання у разі, якщо суб'єкт господарювання:
провадить (має намір провадити) діяльність з виробництва теплової енергії (крім виробництва теплової енергії на теплоелектроцентралях, теплоелектростанціях, атомних електростанціях, когенераційних установках) на виробничих об'єктах, що розташовані на території відповідної області України (території міста Київ);
{Абзац другий пункту 1.6 глави I із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 418 від 14.06.2018; у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
провадить (має намір провадити) діяльність з виробництва теплової енергії на установках з використанням альтернативних джерел енергії.
1.7. Здобувач ліцензії, який має намір провадити господарську діяльність з виробництва теплової енергії, подає до органу ліцензування заяву про отримання ліцензії за формою згідно з додатком 1 до Ліцензійних умов.
1.8. До заяви про отримання ліцензії здобувач подає документи згідно з переліком, який є вичерпним:
1) відомості про місця та засоби провадження господарської діяльності з виробництва теплової енергії (додаток 2);
{Підпункт 1 пункту 1.8 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
{Підпункт 2 пункту 1.8 глави 1 виключено на підставі Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
2) засвідчені в установленому порядку копії документів, що підтверджують наявність у здобувача ліцензії на праві власності, користування, на підставі договору концесії або в управлінні на підставі договору управління активами, укладеного з Національним агентством України з питань виявлення, розшуку та управління активами, одержаними від корупційних та інших злочинів, заявлених засобів провадження господарської діяльності;
{Підпункт пункту 1.8 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
3) копії документів, що підтверджують правонаступництво суб'єкта господарювання (у разі надання йому у власність, користування (оренду, концесію тощо) цілісного майнового комплексу з виробництва теплової енергії) за борговими зобов'язаннями з оплати спожитих енергоносіїв та послуг з їх транспортування і постачання, що виникли у суб'єкта господарювання, який раніше використовував зазначене майно (володів або користувався ним);
{Пункт 1.8 глави 1 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 218 від 10.02.2021}
4) копія паспорта керівника здобувача ліцензії (або довіреної особи) із відміткою органу державної податкової служби про повідомлення про відмову через свої релігійні переконання від прийняття реєстраційного номера облікової картки платника податків (подається тільки фізичними особами-підприємцями, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний орган державної податкової служби);
5) копії сторінок технічних паспортів теплогенеруючих установок (або інших документів), що підтверджують їх технічні характеристики та місце їх встановлення;
{Підпункт 5 пункту 1.8 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
6) інформація про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України у значенні, наведеному у статті 1 Закону України "Про оборону України" (додаток 3).
{Підпункт пункту 1.8 глави 1 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 676 від 06.05.2025, № 2221 від 30.12.2025}
{Пункт 1.8 доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.9. Документи до заяви про отримання ліцензії здобувачем надаються відповідно до опису, складеного за формою згідно з додатком 4 до Ліцензійних умов.
{Пункт 1.9 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 1811 від 11.11.2025, № 2221 від 30.12.2025}
1.10. Для відновлення дії ліцензії, що була зупинена повністю або частково на підставах, визначених законодавством, ліцензіат подає до органу ліцензування заяву про відновлення дії ліцензії (частково або в повному обсязі) згідно з додатком 5 та такі документи:
{Абзац перший підпункту 5 пункту 1.10 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
відомості разом із підтверджуючими документами про усунення підстав, що стали причиною для зупинення дії ліцензії повністю або частково;
документ про сплату штрафу, передбаченого рішенням органу ліцензування, якщо дія ліцензії зупинена повністю або частково на підставі відповідного акта органу ліцензування.
{Главу 1 доповнено пунктом 1.10 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.11. Форма заяви про переоформлення ліцензії на ім'я спадкоємця або на безстрокову встановлена додатком 6.
{Главу 1 доповнено пунктом 1.11 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
2. Кадрові вимоги до провадження господарської діяльності з виробництва теплової енергії
При провадженні ліцензованої діяльності ліцензіат повинен оформляти трудові відносини з персоналом шляхом укладення трудових договорів відповідно до положень Кодексу законів про працю України, а також шляхом залучення інших осіб для виконання окремих робіт (послуг) на інших підставах, не заборонених чинним законодавством України.
{Глава 2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
3. Організаційні вимоги до провадження господарської діяльності з виробництва теплової енергії
3.1. Суб'єкти господарювання, що здійснюють господарську діяльність з виробництва теплової енергії, повинні дотримуватися вимог законів України "Про Національну комісію, що здійснює державне регулювання у сферах енергетики та комунальних послуг", "Про теплопостачання", інших актів законодавства, якими регулюється діяльність у сфері природних монополій та у сфері теплопостачання.
3.2. При провадженні господарської діяльності з виробництва теплової енергії ліцензіат повинен дотримуватися таких організаційних вимог:
1) зберігати протягом строку дії ліцензії копії документів (у паперовій або електронній формі), які надавалися до заяви про отримання ліцензії, та повідомлень про зміну даних, зазначених у заяві, документах та відомостях, що додавалися до заяви про отримання ліцензії;
{Підпункт 1 пункту 3.2 глави 3 в редакції Постанови Національної комісії, що здійснює державне регулювання у сферах енергетики та комунальних послуг № 500 від 08.04.2025}
2) повідомляти орган ліцензування про всі зміни даних, які були зазначені в його документах, що додавалися до заяви про отримання ліцензії, не пізніше одного місяця з дня настання таких змін;
3) провадити ліцензовану діяльність виключно в межах місць провадження господарської діяльності та із застосуванням заявлених засобів провадження господарської діяльності, зазначених у відомостях про них, поданих до органу ліцензування згідно з вимогами цих Ліцензійних умов;
{Підпункт 3 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
4) забезпечити присутність керівника ліцензіата, його заступника або іншої уповноваженої особи під час проведення органом ліцензування в установленому законом порядку перевірки додержання ліцензіатом вимог цих Ліцензійних умов;
5) виконувати рішення органу ліцензування у повному обсязі та у строки, встановлені відповідним рішенням;
{Підпункт 5 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1811 від 11.11.2025}
6) у разі прийняття органом ліцензування рішення про усунення порушень вимог цих Ліцензійних умов подати в установлений у рішенні строк до органу ліцензування інформацію про усунення зазначених у такому рішенні порушень;
{Пункт 3.2 доповнено новим підпунктом 6 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
7) вести бухгалтерський облік господарської діяльності відповідно до національних положень (стандартів)/міжнародних стандартів бухгалтерського обліку та окремий облік доходів і витрат з виробництва теплової енергії відповідно до порядку, затвердженого Кабінетом Міністрів України, та/або порядку, затвердженого НКРЕКП (залежно від органу, що здійснює ліцензування);
{Підпункт 7 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
8) відкрити в уповноваженому банку рахунки із спеціальним режимом використання для зарахування та/або перерахування коштів на ці рахунки в порядку, передбаченому чинним законодавством України;
9) здійснювати продаж виробленої теплової енергії за тарифами, що встановлюються уповноваженим законом державним колегіальним органом або органами місцевого самоврядування в межах наданих повноважень;
10) дотримуватися структури витрат згідно зі статтями, затвердженими у тарифі на виробництво теплової енергії та використовувати кошти, отримані за рахунок діяльності з виробництва теплової енергії, за цільовим призначенням і забезпечувати ліцензовану діяльність за принципом економічної доцільності та досягнення найнижчої собівартості;
{Підпункт 10 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
11) здійснювати розподіл активів/витрат при провадженні діяльності з виробництва теплової енергії на теплоелектроцентралях, теплоелектростанціях, установках для комбінованого виробництва теплової та електричної енергії відповідно до Порядку (правил) організації та ведення обліку за ліцензованими видами діяльності суб'єктами господарювання у сфері теплопостачання, затвердженого постановою НКРЕКП від 10 жовтня 2017 року № 1223 (для ліцензіатів НКРЕКП);
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
12) визначати обсяг палива, що використовується для виробництва теплової енергії (для ліцензіатів НКРЕКП), з урахуванням вимог Методики формування, розрахунку та встановлення тарифів на теплову енергію, що виробляється на теплоелектроцентралях, теплових електростанціях та когенераційних установках, затвердженої постановою НКРЕКП від 01 серпня 2017 року № 991, або з урахуванням принципів, які використовувалися при розрахунку витрат палива (питомих витрат палива), що враховані в діючих (встановлених) тарифах на виробництво теплової енергії;
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
13) забезпечувати у повному обсязі облік теплової енергії, яка відпускається ліцензіатом з генеруючих джерел, з використанням відповідних приладів обліку теплової енергії;
{Підпункт пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 872 від 08.05.2024}
14) забезпечувати у повному обсязі облік енергоносіїв та води, що використовуються для виробництва теплової енергії, з використанням відповідних приладів обліку;
{Підпункт пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 872 від 08.05.2024}
15) забезпечувати виробництво та відпуск теплової енергії із джерел теплової енергії відповідно до Правил технічної експлуатації теплових установок і мереж, затверджених наказом Міністерства палива та енергетики України від 14 лютого 2007 року № 71;
16) здійснювати продаж теплової енергії теплопостачальній організації відповідно до умов договору, укладеного в установленому порядку;
17) у разі планового або позапланового припинення (у зв'язку з неможливістю використання матеріально-технічної бази, крім випадків, викликаних кліматологічними факторами, зокрема закінченням опалювального періоду, підвищенням середньодобової температури та зупинок, пов'язаних з підготовкою виробничих об'єктів до опалювального періоду) провадження ліцензованої діяльності загалом або за певним місцем провадження ліцензованої діяльності ліцензіат зобов'язаний повідомити сторону, з якою укладено договір купівлі-продажу теплової енергії, у встановлений договором строк про дату і причини припинення ліцензованої діяльності із визначенням приблизної дати відновлення її провадження;
18) не допускати обмеження або припинення провадження господарської діяльності з виробництва теплової енергії, якщо необхідність такого обмеження не встановлена законодавством;
19) сплачувати щоквартально, протягом перших 30 днів кварталу, наступного за звітним, внески на регулювання, що визначаються НКРЕКП (для суб'єктів господарювання, ліцензування яких здійснює НКРЕКП);
{Підпункт пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
20) оприлюднювати на власному веб-сайті та в засобах масової інформації в порядку, встановленому законодавством, інформацію щодо тарифу на виробництво теплової енергії та його зміни, формування та виконання інвестиційної програми з виробництва теплової енергії та іншу інформацію відповідно до Закону України "Про особливості доступу до інформації у сферах постачання електричної енергії, природного газу, теплопостачання, централізованого постачання гарячої води, централізованого питного водопостачання та водовідведення";
21) розробляти інвестиційну програму, затверджувати та здійснювати її погодження, схвалення відповідно до вимог порядку розроблення, погодження та затвердження інвестиційних програм суб'єктів господарювання у сфері теплопостачання, ліцензування діяльності яких здійснюють Рада міністрів Автономної Республіки Крим, обласні, Київська та Севастопольська міські державні адміністрації, затвердженого центральним органом виконавчої влади, що забезпечує формування та реалізує державну політику у сфері житлово-комунального господарства, та/або Порядку формування інвестиційних програм суб'єктів господарювання, які провадять господарську діяльність з виробництва електричної та (або) з виробництва теплової енергії на теплоелектроцентралях, теплових електростанціях, атомних електростанціях та когенераційних установках, затвердженого постановою Національної комісії, що здійснює державне регулювання у сферах енергетики та комунальних послуг, від 15 жовтня 2015 року № 2585, та/або Порядку розроблення, затвердження, погодження, схвалення та виконання інвестиційних програм суб'єктів господарювання у сфері теплопостачання, ліцензування діяльності яких здійснює Національна комісія, що здійснює державне регулювання у сферах енергетики та комунальних послуг, затвердженого постановою Національної комісії, що здійснює державне регулювання у сферах енергетики та комунальних послуг, від 31 серпня 2017 року № 1059, виконувати інвестиційну програму в затверджених кількісних та вартісних обсягах за відповідними напрямами;
{Підпункт пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
22) перераховувати кошти на поточний рахунок зі спеціальним режимом використання для проведення розрахунків за інвестиційними програмами в обсязі, передбаченому в установленому тарифі для виконання інвестиційної програми, що відкритий в уповноваженому банку, та використовувати їх виключно для виконання інвестиційної програми;
{Підпункт пункту 3.2 глави 3 виключено на підставі Постанови Національної комісії, що здійснює державне регулювання у сферах енергетики та комунальних послуг № 977 від 31.05.2023}
23) не допускати перехресного субсидіювання інших видів діяльності за рахунок господарської діяльності з виробництва теплової енергії;
24) надавати до органу ліцензування документи, інформацію та звітність, що містять достовірні дані, необхідні для виконання органом ліцензування своїх повноважень, в обсягах та у строки, встановлені органом ліцензування;
{Підпункт пункту 3.2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
25) забезпечити створення відповідальних підрозділів та систем захисту від зовнішнього втручання в інформаційні мережі та системи управління;
26) дотримуватися заходів для запобігання загрози безпеці критичної інфраструктури та реалізації системи захисту об'єктів критичної інфраструктури, передбачених законодавством;
{Підпункт25 пункту 3.2 глави 3 виключено на підставі Постанови Національної комісії, що здійснює державне регулювання у сферах енергетики та комунальних послуг № 977 від 31.05.2023}
{Підпункт 25 пункту 3.2 глави 3 виключено на підставі Постанови Національної комісії, що здійснює державне регулювання у сферах енергетики та комунальних послуг № 919 від 24.06.2025}
27) у випадках, передбачених законодавством про захист економічної конкуренції, повідомляти Антимонопольний комітет України про набуття у власність, користування (оренду, концесію тощо) цілісних майнових комплексів або зміну структури відносин контролю ліцензіата на користь іншої особи, що виникли за наявності зобов'язань, у тому числі грошових, торгових зобов'язань, зобов'язань з виникнення умов фінансової підтримки;
{Пункт глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 218 від 10.02.2021}
28) перераховувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, на поточні рахунки із спеціальним режимом використання для кредитних коштів суб'єктів господарювання у сфері теплопостачання, відкриті банками в національній чи іноземній валюті;
{Пункт доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
29) використовувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, виключно для підготовки та виконання інвестиційних програм (заходів) у відповідній сфері згідно з умовами договорів (для ліцензіатів НКРЕКП - запозичення за договорами та умови договорів, узгоджені з НКРЕКП, або які були підписані суб'єктами господарювання в період регулювання їх діяльності у сфері теплопостачання місцевими органами влади та органами місцевого самоврядування), укладених з міжнародними фінансовими організаціями, іноземними державними установами, або міжурядових договорів;
{Пункт доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
30) річна фінансова звітність ліцензіата, що відповідно до законодавства підлягає обов'язковій перевірці незалежним аудитором, має бути розміщена на вебсайті ліцензіата у порядку, встановленому Законом України "Про бухгалтерський облік та фінансову звітність в Україні". Призначеним для надання послуг з обов'язкового аудиту фінансової звітності може бути суб'єкт аудиторської діяльності, який відповідає вимогам, встановленим Законом України "Про аудит фінансової звітності та аудиторську діяльність", та включений до відповідного розділу Реєстру аудиторів та суб'єктів аудиторської діяльності;
{Пункт доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
31) забезпечити наявність ресурсу, що використовується для виробництва теплової енергії, зокрема, у разі використання природного газу, здійснювати закупівлю для забезпечення власної господарської діяльності (у тому числі для задоволення власних виробничих потреб) у постачальника;
{Пункт глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 182 від 31.01.2023}
32) забезпечувати проведення енергетичного аудиту відповідно до вимог, визначених Законом України «Про енергетичну ефективність».
{Пункт глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
33) у разі прийняття рішення згідно із Законом України «Про санкції» про застосування, скасування та внесення змін до санкцій щодо ліцензіата або щодо кінцевого бенефіціарного власника ліцензіата:
повідомляти орган ліцензування та споживачів, з якими існують чинні договірні зобов'язання, про таке рішення протягом 5 робочих днів з дня його прийняття шляхом розміщення відповідного повідомлення на офіційному вебсайті ліцензіата;
забезпечувати виконання/дотримання обмежувальних заходів (санкцій).
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1811 від 11.11.2025}
4. Технологічні вимоги до провадження господарської діяльності з виробництва теплової енергії
При провадженні господарської діяльності з виробництва теплової енергії ліцензіат повинен дотримуватися таких технологічних вимог:
1) теплогенеруючі установки, зазначені у відомості про місця та засоби провадження господарської діяльності з виробництва теплової енергії, мають належати здобувачу ліцензії (ліцензіату) на праві власності, користування або перебувати у концесії;
{Пункт 1 глави 4 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
2) забезпечити наявність:
актів про перевірку технічного стану димовідвідних та вентиляційних пристроїв відповідно до Правил безпеки систем газопостачання України, затверджених наказом Міністерства енергетики та вугільної промисловості України від 15 травня 2015 року № 285;
технічних паспортів теплогенеруючих установок (або інших документів, що підтверджують їх технічні характеристики), документів щодо їх реконструкції (модернізації);
режимних карт теплогенеруючих установок та інструкцій з експлуатації, передбачених Правилами технічної експлуатації теплових установок і мереж, затвердженими наказом Міністерства палива та енергетики України від 14 лютого 2007 року № 71;
журналів ремонту основного обладнання, допоміжного обладнання, електрообладнання, обходу газового обладнання;
графіків планово-попереджувальних ремонтів;
температурних графіків центрального регулювання систем теплопостачання, приєднаних до кожного із джерел теплової енергії ліцензіата;
документів щодо підтвердження права власності на ресурс, що використовується для виробництва теплової енергії, зокрема, у разі використання природного газу, договорів постачання природного газу для забезпечення власної господарської діяльності (у тому числі для покриття виробничих потреб) з постачальником.
{Главу 4 доповнено новим абзацом згідно з Постановою Національної комісії, що здійснює державне регулювання у сферах енергетики та комунальних послуг № 182 від 31.01.2023}
5. Спеціальні вимоги до провадження господарської діяльності з виробництва теплової енергії
При провадженні господарської діяльності з виробництва теплової енергії ліцензіат повинен дотримуватися спеціальних вимог:
{Абзац перший глави 5 в редакції Постанови Національної комісії, що здійснює державне регулювання у сферах енергетики та комунальних послуг № 1791 від 22.10.2024}
1) не допускати здійснення над ліцензіатом (здобувачем ліцензії) контролю у значенні, наведеному у статті 1 Закону України «Про захист економічної конкуренції», та/або торговельних відносин з резидентами держав, що здійснюють збройну агресію проти України, у значенні, наведеному у статті 1 Закону України «Про оборону України», та/або дії яких створюють умови для виникнення воєнного конфлікту та застосування воєнної сили проти України;
{Абзац глави 5 в редакції Постанови Національної комісії, що здійснює державне регулювання у сферах енергетики та комунальних послуг № 1791 від 22.10.2024; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
2) затверджувати паспорти безпеки на об'єкти критичної інфраструктури відповідно до вимог Порядку розроблення та погодження паспорта безпеки на об'єкт критичної інфраструктури, затвердженого постановою Кабінету Міністрів України від 04 серпня 2023 року № 818.
{Абзац глави 5 в редакції Постанови Національної комісії, що здійснює державне регулювання у сферах енергетики та комунальних послуг № 1791 від 22.10.2024}
Начальник
Управління ліцензування
Ю. Антонюк
Додаток 1
до Ліцензійних умов провадження
господарської діяльності з виробництва
теплової енергії
(Пункт 1.7)
ЗАЯВА
про отримання ліцензії на право провадження господарської діяльності з виробництва теплової енергії
{Додаток 1 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 397 від 18.03.2025}
Додаток 2
до Ліцензійних умов провадження
господарської діяльності з виробництва
теплової енергії
(Пункт 1.8)
ВІДОМІСТЬ
про місця та засоби провадження господарської діяльності з виробництва теплової енергії
{Додаток 2 в редакції Постанови Національної комісії, що здійснює державне регулювання у сферах енергетики та комунальних послуг № 397 від 18.03.2025; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 2221 від 30.12.2025}
{Додаток 3 виключено на підставі Постанови Національної комісії, що здійснює державне регулювання у сферах енергетики та комунальних послуг № 2221 від 30.12.2025}
Додаток 3
до Ліцензійних умов провадження
господарської діяльності з виробництва
теплової енергії
(Пункт 1.8)
ІНФОРМАЦІЯ
про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України у значенні, наведеному у статті 1 Закону України "Про оборону України"
{Ліцензійні умови доповнено новим Додатком згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
Додаток 4
до Ліцензійних умов провадження
господарської діяльності з виробництва
теплової енергії
(Пункт 1.9)
ОПИС
документів, що додаються до заяви
{Додаток із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 5
до Ліцензійних умов провадження
господарської діяльності з виробництва
теплової енергії
(Пункт 1.10)
ЗАЯВА
про відновлення дії ліцензії на право провадження господарської діяльності з виробництва теплової енергії
{Ліцензійні умови доповнено Додатком згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
Додаток 6
до Ліцензійних умов провадження
господарської діяльності з виробництва
теплової енергії
(Пункт 1.11)
ЗАЯВА
про переоформлення ліцензії на право провадження господарської діяльності з виробництва теплової енергії
{Ліцензійні умови доповнено Додатком згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
ЗАТВЕРДЖЕНО
Постанова Національної комісії,
що здійснює державне
регулювання у сферах
енергетики та комунальних
послуг
22 березня 2017 року № 308
ЛІЦЕНЗІЙНІ УМОВИ
провадження господарської діяльності з транспортування теплової енергії магістральними і місцевими (розподільчими) тепловими мережами
1. Загальні положення
1.1. Ці Ліцензійні умови розроблено відповідно до законів України "Про теплопостачання", "Про державне регулювання у сфері комунальних послуг", "Про ліцензування видів господарської діяльності", "Про Національну комісію, що здійснює державне регулювання у сферах енергетики та комунальних послуг".
1.2. Ліцензіат зобов'язаний виконувати вимоги цих Ліцензійних умов, а здобувач ліцензії - їм відповідати.
1.3. У цих Ліцензійних умовах терміни вживаються в таких значеннях:
виконавча документація - комплект робочих креслень з написами, зробленими особами, відповідальними за виконання будівельно-монтажних робіт, про відповідність виконаних у натурі робіт цим кресленням або внесеним у них за погодженням із замовником та проектною організацією змінам;
засіб провадження господарської діяльності - теплові мережі, якими здійснюється транспортування теплової енергії, що зазначаються у відомості про засоби провадження господарської діяльності з транспортування теплової енергії (з урахуванням змін до документів, поданих ліцензіатом в установленому цими Ліцензійними умовами порядку);
інформація - будь-які відомості та/або дані, які можуть бути збережені на матеріальних носіях або відображені в електронному вигляді, звітність;
місце провадження господарської діяльності - територія розташування теплових мереж, у межах якої провадиться діяльність з транспортування теплової енергії та яка зазначається у відомості про місця провадження господарської діяльності з транспортування теплової енергії (з урахуванням змін до документів, поданих ліцензіатом в установленому цими Ліцензійними умовами порядку);
перехресне субсидіювання - переміщення доходу від провадження господарської діяльності з транспортування теплової енергії для фінансової підтримки іншого виду господарської діяльності в межах одного суб'єкта господарювання;
теплові мережі - система магістральних та місцевих (розподільчих) теплових мереж.
Інші терміни, наведені у цих Ліцензійних умовах, вживаються у значеннях, наведених у законах України "Про теплопостачання", "Про ліцензування видів господарської діяльності", «Про енергетичну ефективність» та Правилах користування тепловою енергією, затверджених постановою Кабінету Міністрів України від 03 жовтня 2007 року № 1198, та Правилах технічної експлуатації теплових установок і мереж, затверджених наказом Міністерства палива та енергетики України від 14 лютого 2007 року № 71.
{Абзац восьмий пункту 1.3 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 977 від 31.05.2023}
1.4. Обласні та Київська міська державні адміністрації здійснюють ліцензування господарської діяльності з транспортування теплової енергії магістральними і місцевими (розподільчими) тепловими мережами суб'єктів господарювання у разі, якщо теплові мережі суб'єктів господарювання розташовані на території відповідної області України (території міста Київ).
{Пункт 1.4 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 418 від 14.06.2018; у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.5. Здобувач ліцензії, який має намір провадити господарську діяльність з транспортування теплової енергії, подає до органу ліцензування заяву про отримання ліцензії за формою згідно з додатком 1 до Ліцензійних умов.
1.6. До заяви про отримання ліцензії здобувачем надаються документи згідно з переліком, який є вичерпним:
1) відомості про засоби провадження господарської діяльності з транспортування теплової енергії магістральними і місцевими (розподільчими) тепловими мережами (додаток 2);
2) відомості про місця провадження господарської діяльності з транспортування теплової енергії магістральними і місцевими (розподільчими) тепловими мережами (додаток 3);
3) копія паспорта керівника здобувача ліцензії (або довіреної особи) з відміткою органу державної податкової служби про повідомлення про відмову через свої релігійні переконання від прийняття реєстраційного номера облікової картки платника податків (подається тільки фізичними особами - підприємцями, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний орган державної податкової служби);
4) схема теплових мереж, споруд та інших об'єктів, задіяних у провадженні діяльності з транспортування теплової енергії із зазначенням точок розмежування (за наявності) з іншими суб'єктами господарювання, що провадять господарську діяльність з транспортування теплової енергії, та приладів обліку, затверджена керівником суб'єкта господарювання;
5) інформація про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України у значенні, наведеному у статті 1 Закону України "Про оборону України" (додаток 4).
{Пункт 1.6 доповнено підпунктом 5 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
{Із змінами, внесеними згідно з}
1.7. Документи до заяви про отримання ліцензії здобувачем надаються відповідно до опису, складеного за формою згідно з додатком 5 до Ліцензійних умов.
{Пункт 1.7 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 1811 від 11.11.2025}
1.8. Для відновлення дії ліцензії, що була зупинена повністю або частково на підставах, визначених законодавством, ліцензіат подає до органу ліцензування заяву про відновлення дії ліцензії (частково або в повному обсязі) згідно з додатком 6 та такі документи:
відомості разом із підтверджуючими документами про усунення підстав, що стали причиною для зупинення дії ліцензії повністю або частково;
документ про сплату штрафу, передбаченого рішенням органу ліцензування, якщо дія ліцензії зупинена повністю або частково на підставі відповідного акта органу ліцензування.
{Главу 1 доповнено пунктом 1.8 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.9. Форма заяви про переоформлення ліцензії на ім'я спадкоємця або на безстрокову встановлена додатком 7.
{Главу 1 доповнено пунктом 1.9 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
2. Кадрові вимоги до провадження господарської діяльності з транспортування теплової енергії
При провадженні ліцензованої діяльності ліцензіат повинен оформляти трудові відносини з персоналом шляхом укладення трудових договорів відповідно до положень Кодексу законів про працю України, а також шляхом залучення інших осіб для виконання окремих робіт (послуг) на інших підставах, не заборонених чинним законодавством України.
{Глава 2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
3. Організаційні вимоги до провадження господарської діяльності з транспортування теплової енергії
3.1. Суб'єкти господарювання, що здійснюють господарську діяльність з транспортування теплової енергії, повинні дотримуватися вимог законів України "Про Національну комісію, що здійснює державне регулювання у сферах енергетики та комунальних послуг", "Про теплопостачання", інших актів законодавства, якими регулюється діяльність у сфері природних монополій та у сфері теплопостачання.
3.2. При провадженні ліцензованої діяльності ліцензіат повинен дотримуватися таких організаційних вимог:
1) зберігати протягом строку дії ліцензії копії документів (у паперовій або електронній формі), які надавалися до заяви про отримання ліцензії, та повідомлень про зміну даних, зазначених у заяві, документах та відомостях, що додавалися до заяви про отримання ліцензії;
{Підпункт 1 пункту 3.2 глави 3 в редакції Постанови Національної комісії, що здійснює державне регулювання у сферах енергетики та комунальних послуг № 500 від 08.04.2025}
2) повідомляти орган ліцензування про всі зміни даних, які були зазначені в його документах, що додавалися до заяви про отримання ліцензії, не пізніше одного місяця з дня настання таких змін;
3) провадити ліцензовану діяльність виключно в межах місць провадження господарської діяльності та із застосуванням заявлених засобів провадження господарської діяльності, зазначених у відомостях про них, поданих до органу ліцензування згідно з вимогами цих Ліцензійних умов;
{Підпункт 3 пункту 3.2 у редакції постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
4) забезпечити присутність керівника ліцензіата, його заступника або іншої уповноваженої особи під час проведення органом ліцензування в установленому законом порядку перевірки додержання ліцензіатом вимог цих Ліцензійних умов;
5) виконувати рішення органу ліцензування у повному обсязі та у строки, встановлені відповідним рішенням;
{Підпункт 5 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1811 від 11.11.2025}
6) у разі прийняття органом ліцензування рішення про усунення порушень вимог Ліцензійних умов подати в установлений у рішенні строк до органу ліцензування інформацію про усунення зазначених у такому рішенні порушень;
7) вести бухгалтерський облік господарської діяльності відповідно до національних положень (стандартів)/міжнародних стандартів бухгалтерського обліку та окремий облік доходів і витрат з транспортування теплової енергії відповідно до порядку, затвердженого Кабінетом Міністрів України;
{Підпункт 7 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
8) здійснювати транспортування теплової енергії відповідно до умов договорів, укладених у встановленому порядку, за тарифами, що встановлюються уповноваженим законом державним колегіальним органом або органами місцевого самоврядування в межах наданих повноважень;
9) дотримуватися структури витрат згідно зі статтями, затвердженими у тарифі на транспортування теплової енергії;
10) оприлюднювати та оновлювати на власному вебсайті та у медіа в порядку, встановленому законодавством:
інформацію щодо тарифу на транспортування теплової енергії та його зміни, заходи формування та виконання інвестиційної програми з транспортування теплової енергії та іншу інформацію відповідно до Закону України «Про особливості доступу до інформації у сферах постачання електричної енергії, природного газу, теплопостачання, централізованого постачання гарячої води, централізованого питного водопостачання та водовідведення»;
інформацію про умови приєднання до теплових мереж;
інформацію про елементи системи теплопостачання ліцензіата шляхом створення на своєму вебсайті (за наявності) геоінформаційної системи щодо власних об'єктів у сфері теплопостачання відповідно до вимог Закону України «Про національну інфраструктуру геопросторових даних»;
розрахункові кошториси вартості послуг з надання технічних умов та погодження проєктів приєднання на наступний календарний рік;
{Підпункт 10 пункту 3.2 глави 3 в редакції Постанови Національної комісії, що здійснює державне регулювання у сферах енергетики та комунальних послуг № 676 від 06.05.2025}
11) забезпечити наявність проектної та виконавчої документації на магістральні та місцеві (розподільчі) теплові мережі і (за наявності) теплові пункти, що перебувають у власності або користуванні ліцензіата та забезпечують транспортування теплової енергії;
12) забезпечувати рівні права доступу до теплових мереж для всіх теплогенеруючих та теплопостачальних організацій, а в разі недостатності пропускної здатності теплових мереж - дотримуватися встановленого механізму розподілу теплової енергії;
13) не допускати обмеження або припинення провадження господарської діяльності з транспортування теплової енергії, якщо необхідність такого обмеження не встановлена законодавством;
14) у разі планового або позапланового припинення (у зв'язку з неможливістю використання матеріально-технічної бази, крім випадків, викликаних кліматологічними факторами, зокрема закінченням опалювального періоду, підвищенням середньодобової температури та зупинок, пов'язаних із підготовкою виробничих об'єктів до опалювального періоду) провадження ліцензованої діяльності загалом або за певним місцем провадження ліцензованої діяльності ліцензіат зобов'язаний повідомити сторону, з якою укладено договір щодо транспортування теплової енергії, у встановлений договором строк про дату і причини припинення ліцензованої діяльності із визначенням приблизної дати відновлення її провадження;
15) забезпечувати у повному обсязі облік протранспортованої теплової енергії з використанням відповідних приладів обліку теплової енергії;
{Підпункт 15 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 872 від 08.05.2024}
16) розробляти інвестиційну програму, затверджувати та здійснювати її погодження, схвалення відповідно до вимог порядку розроблення, погодження та затвердження інвестиційних програм суб'єктів господарювання у сфері теплопостачання, ліцензування діяльності яких здійснюють Рада міністрів Автономної Республіки Крим, обласні, Київська та Севастопольська міські державні адміністрації, затвердженого центральним органом виконавчої влади, що забезпечує формування та реалізує державну політику у сфері житлово-комунального господарства, або Порядку розроблення, затвердження, погодження, схвалення та виконання інвестиційних програм суб'єктів господарювання у сфері теплопостачання, ліцензування діяльності яких здійснює Національна комісія, що здійснює державне регулювання у сферах енергетики та комунальних послуг, затвердженого постановою Національної комісії, що здійснює державне регулювання у сферах енергетики та комунальних послуг, від 31 серпня 2017 року № 1059, виконувати інвестиційну програму в затверджених кількісних та вартісних обсягах за відповідними напрямами;
{Підпункт 16 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
17) перераховувати кошти на поточний рахунок зі спеціальним режимом використання для проведення розрахунків за інвестиційними програмами в обсязі, передбаченому в установленому тарифі для виконання інвестиційної програми, відкритий в уповноваженому банку, та використовувати їх виключно для виконання інвестиційної програми;
18) сплачувати щоквартально, протягом перших 30 днів кварталу, наступного за звітним, внески на регулювання, що визначаються НКРЕКП (для суб'єктів господарювання, ліцензування яких здійснює НКРЕКП);
{Підпункт 18 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
19) ліцензіат не має права відмовити:
теплогенеруючій та теплопостачальній організаціям у транспортуванні теплової енергії, якщо це дозволяють технічні можливості системи магістральних та місцевих (розподільчих) теплових мереж;
споживачу теплової енергії у приєднанні до своєї теплової мережі тепловикористальних установок споживача у разі виконання споживачем відповідних технічних умов у межах пропускної здатності теплових мереж;
20) надавати послуги з приєднання об'єктів замовника до теплових мереж згідно з Порядком приєднання до теплових мереж, затвердженим постановою НКРЕКП від 04 жовтня 2023 року № 1823 (далі - Порядок приєднання). Розраховувати плату за приєднання відповідно до вимог Методики встановлення плати за приєднання до теплових мереж, затвердженої постановою НКРЕКП від 05 грудня 2023 року № 2286 (далі - Методика встановлення плати);
{Пункт 3.2 глави 3 доповнено новим підпунктом 20 згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
21) повідомляти замовників про відмову у наданні послуги з приєднання та надавати копії таких відмов до органу ліцензування та НКРЕКП згідно з вимогами Порядку приєднання;
{Пункт 3.2 глави 3 доповнено новим підпунктом 21 згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
22) щороку до 01 грудня надавати до НКРЕКП розрахункові кошториси вартості погодження проєкту та вартості послуги з надання технічних умов відповідно до вимог Методики встановлення плати;
{Пункт 3.2 глави 3 доповнено новим підпунктом 22 згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
23) використовувати кошти, отримані за рахунок діяльності з транспортування теплової енергії, за цільовим призначенням та з дотриманням принципів здійснення закупівель відповідно до вимог Закону України "Про публічні закупівлі";
24) не допускати перехресного субсидіювання інших видів діяльності за рахунок господарської діяльності з транспортування теплової енергії;
25) надавати органу ліцензування документи, інформацію та звітність, що містять достовірні дані, необхідні для виконання органом ліцензування своїх повноважень, в обсягах та у строки, встановлені органом ліцензування;
{Підпункт пункту 3.2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
26) річна фінансова звітність ліцензіата, що відповідно до законодавства підлягає обов'язковій перевірці незалежним аудитором, має бути розміщена на вебсайті ліцензіата у порядку, встановленому Законом України "Про бухгалтерський облік та фінансову звітність в Україні". Призначеним для надання послуг з обов'язкового аудиту фінансової звітності може бути суб'єкт аудиторської діяльності, який відповідає вимогам, встановленим Законом України "Про аудит фінансової звітності та аудиторську діяльність", та включений до відповідного розділу Реєстру аудиторів та суб'єктів аудиторської діяльності;
{Підпункт пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
27) забезпечити створення відповідальних підрозділів та систем захисту від зовнішнього втручання в інформаційні мережі та системи управління;
28) дотримуватися заходів для запобігання загрози безпеці критичної інфраструктури та реалізації системи захисту об'єктів критичної інфраструктури, передбачених законодавством;
29) забезпечувати ліцензовану діяльність за принципом економічної доцільності та досягнення найнижчої собівартості;
30) у разі прийняття рішення згідно із Законом України «Про санкції» про застосування, скасування та внесення змін до санкцій щодо ліцензіата або щодо кінцевого бенефіціарного власника ліцензіата:
повідомляти орган ліцензування та замовників, з якими існують чинні договірні зобов'язання щодо транспортування теплової енергії, про таке рішення протягом 5 робочих днів з дня його прийняття шляхом розміщення відповідного повідомлення на офіційному вебсайті ліцензіата;
забезпечувати виконання/дотримання обмежувальних заходів (санкцій).
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 218 від 10.02.2021; в редакції Постанови Національної комісії, що здійснює державне регулювання у сферах енергетики та комунальних послуг № 1811 від 11.11.2025}
31) перераховувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, на поточні рахунки із спеціальним режимом використання для кредитних коштів суб'єктів господарювання у сфері теплопостачання, відкриті банками в національній чи іноземній валюті;
{Пункт 3.2 доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
32) використовувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, виключно для підготовки та виконання інвестиційних програм (заходів) у відповідній сфері згідно з умовами договорів, укладених з міжнародними фінансовими організаціями, іноземними державними установами, або міжурядових договорів;
{Пункт 3.2 доповнено підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
33) не вживати будь-яких заходів, що перешкоджають здійсненню енергосервісу та інших енергоефективних заходів, що стримують розвиток ринків енергосервісу та інших енергоефективних заходів, у тому числі шляхом порушення строків видачі технічних умов на підключення (приєднання) до мереж, зловживання монопольним становищем, недобросовісної конкуренції, створення перешкод суб'єктам господарювання у процесі конкуренції, досягнення неправомірних переваг у конкуренції відповідно до закону;
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
34) забезпечувати проведення енергетичного аудиту відповідно до вимог, визначених Законом України «Про енергетичну ефективність».
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
35) забезпечити комерційний облік теплової енергії, зокрема, з урахуванням положень Закону України «Про комерційний облік теплової енергії та водопостачання.
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 872 від 08.05.2024}
4. Технологічні вимоги до провадження господарської діяльності з транспортування теплової енергії
При провадженні ліцензованої діяльності ліцензіат повинен дотримуватися таких технологічних вимог:
1) теплові мережі, зазначені у відомостях про засоби та місця провадження господарської діяльності з транспортування теплової енергії, мають належати здобувачу ліцензії (ліцензіату) на праві власності, користування або перебувати у концесії;
2) здійснювати ліцензовану діяльність за наявності технічної та ремонтної бази, необхідної для надійної експлуатації теплових мереж і теплових пунктів та проведення планово-попереджувальних ремонтів, або відповідних договорів на виконання ремонтних робіт та надання послуг з обслуговування теплових мереж;
3) провадити ліцензовану діяльність відповідно до технічної документації схем теплових мереж ліцензіата з визначеними параметрами теплоносія в місцях надходження теплової енергії до теплової мережі і теплових пунктів та її відпуску з теплової мережі і теплових пунктів ліцензіата, а також на теплових вводах споживачів;
4) забезпечити наявність:
приладів обліку, встановлених на межі балансової належності (відповідальності) (або у разі відсутності технічної можливості в іншій точці обліку відповідно до договору), у точках надходження та відпуску теплової енергії з теплової мережі ліцензіата та їх повірки або державної метрологічної атестації;
оперативної та експлуатаційної (розрахункової) схем теплових мереж ліцензіата з визначеними параметрами теплоносія в місцях надходження теплової енергії до теплової мережі і теплових пунктів та її відпуску з теплової мережі і теплових пунктів ліцензіата, а також на теплових вводах споживачів;
температурних графіків центрального регулювання систем теплопостачання ліцензіата;
паспортів і режимних карт теплових мереж та теплових пунктів;
журналів ремонту теплових мереж і теплових пунктів та графіків обходів теплового господарства;
інструкцій з експлуатації теплових мереж та теплових пунктів, передбачених Правилами технічної експлуатації теплових установок і мереж, затвердженими наказом Міністерства палива та енергетики України від 14 лютого 2007 року № 71.
5. Спеціальні вимоги до провадження господарської діяльності з транспортування теплової енергії
5.1. Не допускається здійснення над ліцензіатом (здобувачем ліцензії) контролю у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України, у значенні, наведеному у статті 1 Закону України "Про оборону України", та/або дії яких створюють умови для виникнення воєнного конфлікту та застосування воєнної сили проти України.
{Пункт 5.1 глави 5 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
5.2. При провадженні господарської діяльності, яка не належить до сфери природних монополій (крім господарської діяльності з виробництва теплової енергії, постачання теплової енергії та діяльності, що підлягає ліцензуванню іншими органами ліцензування), ліцензіат повинен дотримуватися таких спеціальних вимог:
1) забезпечення ведення бухгалтерського обліку інших видів діяльності окремо від обліку господарської діяльності з транспортування теплової енергії;
2) недопущення перехресного субсидіювання інших видів діяльності за рахунок господарської діяльності з транспортування теплової енергії;
{Пункт 5.2 згідно зі змінами, внесеними з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
3) затверджувати паспорти безпеки на об'єкти критичної інфраструктури відповідно до вимог Порядку розроблення та погодження паспорта безпеки на об'єкт критичної інфраструктури, затвердженого постановою Кабінету Міністрів України від 04 серпня 2023 року № 818.
{Пункт 5.2 глави 5 доповнено новим абзацом четвертим згідно з Постановою Національної комісії, що здійснює державне регулювання у сферах енергетики та комунальних послуг № 1791 від 22.10.2024}
У разі порушення зазначених вище вимог щодо провадження господарської діяльності, яка не належить до сфери природних монополій (крім господарської діяльності з виробництва теплової енергії, постачання теплової енергії та діяльності, що підлягає ліцензуванню іншими органами ліцензування), за умов, якщо ця діяльність має вплив на ринок, що перебуває у стані природної монополії, ліцензіат зобов'язаний обмежити провадження інших, крім ліцензованих, видів діяльності, які є збитковими та призводять до загального збиткового фінансового результату провадження їх діяльності.
Начальник
Управління ліцензування
Ю. Антонюк
Додаток 1
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.5)
ЗАЯВА
про отримання ліцензії на право провадження господарської діяльності з транспортування теплової енергії магістральними і місцевими (розподільчими) тепловими мережами
{Додаток 1 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, 397 від 18.03.2025}
Додаток 2
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.6)
ВІДОМІСТЬ
про засоби провадження господарської діяльності з транспортування теплової енергії магістральними і місцевими (розподільчими) тепловими мережами
{Додаток 2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 3
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.6)
ВІДОМІСТЬ
про місця провадження господарської діяльності з транспортування теплової енергії магістральними і місцевими (розподільчими) тепловими мережами
{Додаток 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 4
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.6)
ІНФОРМАЦІЯ
про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин зрезидентами держав, що здійснюють збройну агресію проти України у значенні, наведеному у статті 1 Закону України "Про оборону України"
{Ліцензійні умови доповнено новим Додатком 4 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
Додаток 5
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.7)
ОПИС
документів, що додаються до заяви
{Додаток 5 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 6
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.8)
ЗАЯВА
про відновлення дії ліцензії на право провадження господарської діяльності з транспортування теплової енергії магістральними і місцевими (розподільчими) тепловими мережами
{Ліцензійні умови доповнено Додатком 6 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
Додаток 7
до Ліцензійних умов провадження
господарської діяльності
з транспортування теплової енергії
магістральними і місцевими
(розподільчими) тепловими мережами
(Пункт 1.9)
ЗАЯВА
про переоформлення ліцензії на право провадження господарської діяльності з транспортування теплової енергії магістральними і місцевими (розподільчими) тепловими мережами
{Ліцензійні умови доповнено Додатком 7 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
ЗАТВЕРДЖЕНО
Постанова Національної комісії,
що здійснює державне
регулювання у сферах
енергетики та комунальних
послуг
22 березня 2017 року № 308
ЛІЦЕНЗІЙНІ УМОВИ
провадження господарської діяльності з постачання теплової енергії
1. Загальні положення
1.1. Ці Ліцензійні умови розроблено відповідно до законів України "Про теплопостачання", "Про державне регулювання у сфері комунальних послуг", "Про ліцензування видів господарської діяльності", "Про Національну комісію, що здійснює державне регулювання у сферах енергетики та комунальних послуг".
1.2. Ліцензіат зобов'язаний виконувати вимоги цих Ліцензійних умов, а здобувач ліцензії - їм відповідати.
1.3. У цих Ліцензійних умовах терміни вживаються в таких значеннях:
засіб провадження господарської діяльності - персональний веб-сайт ліцензіата в мережі Інтернет, засоби комунікації зі споживачами (телефон, E-mail);
інформація - будь-які відомості та/або дані, які можуть бути збережені на матеріальних носіях або відображені в електронному вигляді, звітність;
місце провадження господарської діяльності - територія розташування споживачів теплової енергії та приладів обліку теплової енергії, що зазначена в документах, які додаються до заяви про отримання ліцензії (з урахуванням змін до документів, поданих ліцензіатом в установленому цими Ліцензійними умовами порядку);
перехресне субсидіювання - переміщення доходу від провадження господарської діяльності з постачання теплової енергії для фінансової підтримки іншого виду господарської діяльності в межах одного суб'єкта господарювання.
Інші терміни, наведені в цих Ліцензійних умовах, вживаються у значеннях, наведених у законах України "Про державне регулювання у сфері комунальних послуг", "Про ліцензування видів господарської діяльності", «Про енергетичну ефективність», "Про теплопостачання" та Правилах користування тепловою енергією, затверджених постановою Кабінету Міністрів України від 03 жовтня 2007 року № 1198.
{Абзац шостий пункту 1.3 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
1.4. Обласні та Київська міська державні адміністрації здійснюють ліцензування господарської діяльності з постачання теплової енергії суб'єктів господарювання у разі, якщо суб'єкт господарювання здійснює (планує здійснювати) постачання теплової енергії на території відповідної області України (території міста Київ).
{Пункт 1.4 глави 1 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 418 від 14.06.2018; у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.5. Здобувач ліцензії, який має намір провадити господарську діяльність з постачання теплової енергії, подає до органу ліцензування заяву про отримання ліцензії за формою згідно з додатком 1 до Ліцензійних умов.
1.6. До заяви про отримання ліцензії здобувачем надаються документи згідно з переліком, який є вичерпним:
1) відомості про засоби провадження господарської діяльності з постачання теплової енергії (додаток 2);
2) відомості про місця провадження господарської діяльності з постачання теплової енергії (додаток 3);
3) копія паспорта керівника здобувача ліцензії (або довіреної особи) з відміткою органу державної податкової служби про повідомлення про відмову через свої релігійні переконання від прийняття реєстраційного номера облікової картки платника податків (подається тільки фізичними особами - підприємцями, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний орган державної податкової служби);
4) інформація про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України у значенні, наведеному у статті 1 Закону України "Про оборону України" (додаток 4);
{Пункт 1.6 доповнено підпунктом 4 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
5) відомість про доступність для осіб з інвалідністю та інших маломобільних груп населення до будівель, у яких здійснюється обслуговування споживачів та/або отримуються звернення або скарги від споживачів (додаток 5);
{Пункт 1.6 доповнено підпунктом 5 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; в редакції Постанов Національної комісії, що здійснює державне регулювання у сферах енергетики та комунальних послуг № 872 від 08.05.2024, № 676 від 06.05.2025}
1.7. Документи до заяви про отримання ліцензії здобувачем надаються відповідно до опису, складеного за формою згідно з додатком 6 до Ліцензійних умов.
{Пункт 1.7 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 1811 від 11.11.2025}
1.8. Для відновлення дії ліцензії, що була зупинена повністю або частково на підставах, визначених законодавством, ліцензіат подає до органу ліцензування заяву про відновлення дії ліцензії (частково або в повному обсязі) згідно з додатком 7 та такі документи:
відомості разом із підтверджуючими документами про усунення підстав, що стали причиною для зупинення дії ліцензії повністю або частково;
документ про сплату штрафу, передбаченого рішенням органу ліцензування, якщо дія ліцензії зупинена повністю або частково на підставі відповідного акта органу ліцензування.
{Главу 1 доповнено пунктом 1.8 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
1.9. Форма заяви про переоформлення ліцензії на ім'я спадкоємця або на безстрокову встановлена додатком 8.
{Главу 1 доповнено пунктом 1.9 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
2. Кадрові вимоги до провадження господарської діяльності з постачання теплової енергії
При провадженні ліцензованої діяльності ліцензіат повинен оформляти трудові відносини з персоналом шляхом укладення трудових договорів відповідно до положень Кодексу законів про працю України, а також шляхом залучення інших осіб для виконання окремих робіт (послуг) на інших підставах, не заборонених чинним законодавством України.
{Глава 2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
3. Організаційні вимоги до провадження господарської діяльності з постачання теплової енергії
3.1. Суб'єкти господарювання, що здійснюють господарську діяльність з постачання теплової енергії, повинні дотримуватися вимог законів України "Про Національну комісію, що здійснює державне регулювання у сферах енергетики та комунальних послуг", "Про теплопостачання", інших актів законодавства, якими регулюється діяльність у сфері природних монополій та у сфері теплопостачання.
3.2. При провадженні господарської діяльності з постачання теплової енергії ліцензіат повинен дотримуватися таких організаційних вимог:
1) зберігати протягом строку дії ліцензії копії документів (у паперовій або електронній формі), які надавалися до заяви про отримання ліцензії, та повідомлень про зміну даних, зазначених у заяві, документах та відомостях, що додавалися до заяви про отримання ліцензії;
{Підпункт 1 пункту 3.2 глави 3 в редакції Постанови Національної комісії, що здійснює державне регулювання у сферах енергетики та комунальних послуг № 500 від 08.04.2025}
2) повідомляти орган ліцензування про всі зміни даних, які були зазначені в його документах, що додавалися до заяви про отримання ліцензії, не пізніше одного місяця з дня настання таких змін;
3) провадити ліцензовану діяльність виключно в межах місць провадження господарської діяльності та із застосуванням заявлених засобів провадження господарської діяльності, зазначених у відомостях про них, поданих до органу ліцензування згідно з вимогами цих Ліцензійних умов;
{Підпункт 3 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
4) забезпечити присутність керівника ліцензіата, його заступника або іншої уповноваженої особи під час проведення органом ліцензування в установленому законом порядку перевірки додержання ліцензіатом вимог цих Ліцензійних умов;
5) виконувати рішення органу ліцензування у повному обсязі та у строки, встановлені відповідним рішенням;
{Підпункт 5 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1811 від 11.11.2025}
6) у разі прийняття органом ліцензування рішення про усунення порушень вимог Ліцензійних умов подати в установлений у рішенні строк до органу ліцензування інформацію про усунення зазначених у такому рішенні порушень;
7) вести бухгалтерський облік господарської діяльності відповідно до національних положень (стандартів)/міжнародних стандартів бухгалтерського обліку та окремий облік доходів і витрат з постачання теплової енергії відповідно до порядку, затвердженого Кабінетом Міністрів України;
{Підпункт 7 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
8) відкрити в уповноваженому банку поточні рахунки зі спеціальним режимом використання для зарахування та/або перерахування коштів на ці рахунки в порядку, передбаченому чинним законодавством України;
9) здійснювати постачання теплової енергії за тарифами, що встановлюються уповноваженим законом державним колегіальним органом або органами місцевого самоврядування в межах наданих повноважень;
10) дотримуватися структури витрат згідно із статтями, затвердженими у тарифі на постачання теплової енергії;
11) забезпечити функціонування персонального веб-сайту у мережі Інтернет, в якому, зокрема вказати засоби комунікації зі споживачами теплової енергії (номер телефону для звернення споживачів, адресу електронної пошти для прийому повідомлень від споживачів);
12) здійснювати постачання теплової енергії відповідно до умов договору, укладеного в установленому порядку;
13) у разі планового або позапланового припинення (у зв'язку з неможливістю використання матеріально-технічної бази, крім випадків, викликаних кліматологічними факторами, зокрема закінченням опалювального періоду, підвищенням середньодобової температури, та зупинок, пов'язаних із підготовкою виробничих об'єктів до опалювального періоду) провадження ліцензованої діяльності загалом або за певним місцем провадження ліцензованої діяльності ліцензіат зобов'язаний повідомити споживача, з яким укладено договір щодо постачання теплової енергії, у встановлений договором строк про дату і причини припинення ліцензованої діяльності із визначенням приблизної дати відновлення її провадження;
14) оприлюднювати на власному веб-сайті та в засобах масової інформації в порядку, встановленому законодавством, інформацію щодо тарифу на постачання теплової енергії та його зміни, формування та виконання інвестиційної програми з постачання теплової енергії та іншу інформацію відповідно до Закону України "Про особливості доступу до інформації у сферах постачання електричної енергії, природного газу, теплопостачання, централізованого постачання гарячої води, централізованого питного водопостачання та водовідведення";
15) при зміні тарифу на теплову енергію повідомляти споживача письмово та в засобах масової інформації в порядку, встановленому законодавством;
16) здійснювати перерахунок за спожиту теплову енергію зі споживачами теплової енергії відповідно до умов договору;
17) укласти договори купівлі-продажу теплової енергії з теплогенеруючою організацією (у разі, якщо ліцензіат не є теплогенеруючою організацією), договори на транспортування теплової енергії магістральними та місцевими (розподільчими) тепловими мережами (у разі необхідності) в обсязі, достатньому для виконання договірних зобов'язань перед споживачами, та договори зі споживачами на постачання теплової енергії;
18) забезпечувати перерахування сплачених споживачами коштів за встановлення вузла комерційного обліку оператору зовнішніх інженерних мереж, якщо ліцензіат з постачання теплової енергії не є оператором відповідних зовнішніх інженерних мереж, у порядку, встановленому Кабінетом Міністрів України;
{Підпункт 18 пункту 3.2 глави 3 в редакції Постанови Національної комісії, що здійснює державне регулювання у сферах енергетики та комунальних послуг № 872 від 08.05.2024}
19) не допускати обмеження або припинення провадження господарської діяльності з постачання теплової енергії, якщо необхідність такого обмеження не встановлена законодавством;
20) сплачувати щоквартально, протягом перших 30 днів кварталу, наступного за звітним, внески на регулювання, що визначаються НКРЕКП (для суб'єктів господарювання, ліцензування яких здійснює НКРЕКП);
{Підпункт 20 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
21) розробляти інвестиційну програму, затверджувати та здійснювати її погодження, схвалення відповідно до вимог порядку розроблення, погодження та затвердження інвестиційних програм суб'єктів господарювання у сфері теплопостачання, ліцензування діяльності яких здійснюють Рада міністрів Автономної Республіки Крим, обласні, Київська та Севастопольська міські державні адміністрації, затвердженого центральним органом виконавчої влади, що забезпечує формування та реалізує державну політику у сфері житлово-комунального господарства, або Порядку розроблення, затвердження, погодження, схвалення та виконання інвестиційних програм суб'єктів господарювання у сфері теплопостачання, ліцензування діяльності яких здійснює Національна комісія, що здійснює державне регулювання у сферах енергетики та комунальних послуг, затвердженого постановою Національної комісії, що здійснює державне регулювання у сферах енергетики та комунальних послуг, від 31 серпня 2017 року № 1059, виконувати інвестиційну програму в затверджених кількісних та вартісних обсягах за відповідними напрямами;
{Підпункт 21 пункту 3.2 у редакції Постанови Національної комісії, що здійснює державне регулювання у сферах енергетики та комунальних послуг № 1085 від 07.07.2021}
22) перераховувати кошти на поточний рахунок зі спеціальним режимом використання для проведення розрахунків за інвестиційними програмами в обсязі, передбаченому в установленому тарифі для виконання інвестиційної програми, відкритий в уповноваженому банку, та використовувати їх виключно для виконання інвестиційної програми;
23) використовувати кошти, отримані за рахунок діяльності з постачання теплової енергії, за цільовим призначенням та з дотриманням принципів здійснення закупівель відповідно до вимог Закону України "Про публічні закупівлі";
24) не допускати перехресного субсидіювання інших видів діяльності за рахунок господарської діяльності з постачання теплової енергії;
25) надавати органу ліцензування документи, інформацію та звітність, що містять достовірні дані, необхідні для виконання органом ліцензування своїх повноважень, в обсягах та у строки, встановлені органом ліцензування;
{Підпункт 25 пункту 3.2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
26) створити та забезпечити функціонування кол-центру/телефонної «гарячої лінії» для обслуговування споживачів, що забезпечений єдиним багатоканальним номером телефону для стаціонарних та мобільних телефонів та адресою електронної пошти для прийому повідомлень;
{Підпункт 26 пункту 3.2 глави 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
27) забезпечити створення відповідальних підрозділів та систем захисту від зовнішнього втручання в інформаційні мережі та системи управління;
28) забезпечувати ліцензовану діяльність за принципом економічної доцільності та досягнення найнижчої собівартості;
29) перераховувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, на поточні рахунки із спеціальним режимом використання для кредитних коштів суб'єктів господарювання у сфері теплопостачання, відкриті банками в національній чи іноземній валюті;
{Пункт 3.2 доповнено підпунктом 29 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
30) використовувати кредитні (позикові) кошти, отримані від міжнародних фінансових організацій, іноземних державних установ, або кошти, залучені відповідно до міжурядових договорів, або кошти у вигляді кредитів (позик, грантів), або кошти, залучені державою чи суб'єктами господарювання у сфері теплопостачання під державні чи місцеві гарантії, виключно для підготовки та виконання інвестиційних програм (заходів) у відповідній сфері згідно з умовами договорів, укладених з міжнародними фінансовими організаціями, іноземними державними установами, або міжурядових договорів;
{Пункт 3.2 доповнено підпунктом 30 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
31) забезпечувати щорічне скорочення споживання енергії у відповідності до вимог статті 9 Закону України «Про енергетичну ефективність»;
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
32) виконувати завдання державних цільових програм у сфері забезпечення енергетичної ефективності;
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
33) не вживати будь-яких заходів, що перешкоджають здійсненню енергосервісу та інших енергоефективних заходів, що стримують розвиток ринків енергосервісу та інших енергоефективних заходів, у тому числі шляхом порушення строків видачі технічних умов на підключення (приєднання) до мереж, зловживання монопольним становищем, недобросовісної конкуренції, створення перешкод суб'єктам господарювання у процесі конкуренції, досягнення неправомірних переваг у конкуренції відповідно до закону;
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
34) забезпечувати проведення енергетичного аудиту відповідно до вимог, визначених Законом України «Про енергетичну ефективність».
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 977 від 31.05.2023}
35) у разі прийняття рішення згідно із Законом України «Про санкції» про застосування, скасування та внесення змін до санкцій щодо ліцензіата або щодо кінцевого бенефіціарного власника ліцензіата:
повідомляти орган ліцензування та споживачів, з якими існують чинні договірні зобов'язання, про таке рішення протягом 5 робочих днів з дня його прийняття шляхом розміщення відповідного повідомлення на офіційному вебсайті ліцензіата;
забезпечувати виконання/дотримання обмежувальних заходів (санкцій).
{Пункт 3.2 глави 3 доповнено новим підпунктом згідно з Постановою Національної комісії, що здійснює державне регулювання у сферах енергетики та комунальних послуг № 1811 від 11.11.2025}
4. Технологічні вимоги до провадження господарської діяльності з постачання теплової енергії
При провадженні господарської діяльності з постачання теплової енергії ліцензіат повинен дотримуватися таких технологічних вимог:
1) забезпечувати споживачів тепловою енергією відповідно до Правил технічної експлуатації теплових установок і мереж, затверджених наказом Міністерства палива та енергетики України від 14 лютого 2007 року № 71, та Правил користування тепловою енергією, затверджених постановою Кабінету Міністрів України від 03 жовтня 2007 року № 1198, згідно з умовами договорів та стандартів;
2) забезпечити наявність:
контрольно-вимірювальних інструментів і приладів, призначених для вимірювання параметрів теплоносія та якості теплової енергії, що постачається споживачам та їх повірку або державну метрологічну атестацію (у разі якщо зазначені інструменти і прилади перебувають у власності або користуванні ліцензіата);
паспортів на засоби обліку, що перебувають у користуванні або у власності ліцензіата, та документації, пов'язаної із введенням їх в експлуатацію;
температурних графіків центрального регулювання систем теплопостачання відповідних теплотранспортуючих організацій;
3) забезпечити необхідні умови доступності для людей з інвалідністю та інших маломобільних груп населення до будівель, в яких здійснюється обслуговування споживачів та/або отримуються звернення або скарги від споживачів.
{Главу 4 доповнено підпунктом 3 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; в редакції Постанови Національної комісії, що здійснює державне регулювання у сферах енергетики та комунальних послуг № 872 від 08.05.2024; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
5. Спеціальні вимоги до провадження господарської діяльності з постачання теплової енергії
Не допускається здійснення над ліцензіатом (здобувачем ліцензії) контролю у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України, у значенні, наведеному у статті 1 Закону України "Про оборону України", та/або дії яких створюють умови для виникнення воєнного конфлікту та застосування воєнної сили проти України.
{Глава 5 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
Начальник
Управління ліцензування
Ю. Антонюк
Додаток 1
до Ліцензійних умов провадження
господарської діяльності з постачання
теплової енергії
(Пункт 1.5)
ЗАЯВА
про отримання ліцензії на право провадження господарської діяльності з постачання теплової енергії
{Додаток 1 із змінами, внесеними згідно з Постановами Національної комісії, що здійснює державне регулювання у сферах енергетики та комунальних послуг № 1085 від 07.07.2021, № 397 від 18.03.2025}
Додаток 2
до Ліцензійних умов провадження
господарської діяльності з постачання
теплової енергії
(Пункт 1.6)
ВІДОМІСТЬ
про засоби провадження господарської діяльності з постачання теплової енергії
{Додаток 2 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 3
до Ліцензійних умов провадження
господарської діяльності з постачання
теплової енергії
(Пункт 1.6)
ВІДОМІСТЬ
про місця провадження господарської діяльності з постачання теплової енергії
{Додаток 3 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 4
до Ліцензійних умов провадження
господарської діяльності з постачання
теплової енергії
(Пункт 1.6)
ІНФОРМАЦІЯ
про відсутність здійснення контролю за діяльністю суб'єкта господарювання у значенні, наведеному у статті 1 Закону України "Про захист економічної конкуренції", та/або торговельних відносин з резидентами держав, що здійснюють збройну агресію проти України у значенні, наведеному у статті 1 Закону України "Про оборону України"
{Ліцензійні умови доповнено новим Додатком 4 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
Додаток 5
до Ліцензійних умов провадження
господарської діяльності з постачання
теплової енергії
(Пункт 1.6)
ВІДОМІСТЬ
про доступність для осіб з інвалідністю та інших маломобільних груп населення до будівель, в яких здійснюється обслуговування споживачів та/або отримуються звернення або скарги від споживачів
___________________________________________________________________
(повне найменування суб'єкта господарювання або прізвище, ім'я, по батькові фізичної
особи-підприємця ліцензіата)
№ з/п
Назва відокремленого підрозділу суб'єкта (у разі відсутності - назва суб'єкта господарювання), його місцезнаходження
Доступність для осіб з інвалідністю та інших маломобільних груп населення до будівель, в яких здійснюється обслуговування споживачів та/або отримуються звернення або скарги від споживачів (так/ні)
______________________
(підпис здобувача ліцензії)
____________________
(прізвище, ініціали)
«___» ___________ 20__ р.
{Ліцензійні умови доповнено новим Додатком 5 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021; в редакції Постанови Національної комісії, що здійснює державне регулювання у сферах енергетики та комунальних послуг № 872 від 08.05.2024; із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 676 від 06.05.2025}
Додаток 6
до Ліцензійних умов провадження
господарської діяльності з постачання
теплової енергії
(Пункт 1.7)
ОПИС
документів, що додаються до заяви
{Додаток 6 із змінами, внесеними згідно з Постановою Національної комісії, що здійснює державне регулювання у сферах енергетики та комунальних послуг № 397 від 18.03.2025}
Додаток 7
до Ліцензійних умов провадження
господарської діяльності з постачання
теплової енергії
(Пункт 1.8)
ЗАЯВА
про відновлення дії ліцензії на право провадження господарської діяльності з постачання теплової енергії
{Ліцензійні умови доповнено Додатком 7 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
Додаток 8
до Ліцензійних умов провадження
господарської діяльності з постачання
теплової енергії
(Пункт 1.9)
ЗАЯВА
про переоформлення ліцензії на право провадження господарської діяльності з постачання теплової енергії
{Ліцензійні умови доповнено Додатком 8 згідно з Постановою Національної комісії, що здійснює державне регулювання у сферах енергетики та комунальних послуг № 1085 від 07.07.2021}
