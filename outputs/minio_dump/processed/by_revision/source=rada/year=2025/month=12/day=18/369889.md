---
source: "rada"
dokid: 369889
nreg: "1367-2011-п"
title: "Про затвердження Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів"
doc_date: 2011-12-28
revision_date: 2025-12-18
status: 5
types: [2, 213, 99, 143, 75, 102, 35]
org: 2
---
КАБІНЕТ МІНІСТРІВ УКРАЇНИ
ПОСТАНОВА
від 28 грудня 2011 р. № 1367
Київ
Про затвердження Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
{Із змінами, внесеними згідно з Постановами КМ
№ 1069 від 28.12.2016
№ 1168 від 04.12.2019
№ 1170 від 10.11.2021
№ 850 від 29.07.2022
№ 987 від 15.09.2023
№ 1653 від 10.12.2025}
{Установити, що на період реалізації експериментального проекту до продукції не застосовуються положення Технічного регламенту, затвердженого цією Постановою, згідно з Постановою КМ № 271 від 08.03.2024}
Відповідно до статті 5 Закону України “Про технічні регламенти та оцінку відповідності” Кабінет Міністрів України постановляє:
{Вступна частина в редакції Постанови КМ № 1168 від 04.12.2019}
1. Затвердити Технічний регламент затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів, що додаються.
{Пункт 1 із змінами, внесеними згідно з Постановою КМ № 1168 від 04.12.2019}
{Пункт 2 втратив чинність на підставі Постанови КМ № 1069 від 28.12.2016}
3. Міністерству економіки, довкілля та сільського господарства забезпечити впровадження затвердженого цією постановою Технічного регламенту.
{Пункт 3 із змінами, внесеними згідно з Постановами КМ № 1168 від 04.12.2019, № 1170 від 10.11.2021, № 1653 від 10.12.2025}
4. Ця постанова набирає чинності через шість місяців з дня опублікування.
Прем'єр-міністр України
М.АЗАРОВ
Інд. 70
ЗАТВЕРДЖЕНО
постановою Кабінету Міністрів України
від 28 грудня 2011 р. № 1367
ТЕХНІЧНИЙ РЕГЛАМЕНТ
затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
{Щодо набрання чинності Технічним регламентом та змін до нього див. Закон № 124-VIII від 15.01.2015}
Загальна частина
1. Цей Технічний регламент визначає вимоги до безпечності сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів, установлює порядок введення їх в обіг та процедуру затвердження типу.
Технічний регламент розроблений з урахуванням Директиви Європейського Парламенту та Ради ЄС від 26 травня 2003 р. № 2003/37/ЄС щодо затвердження типу сільськогосподарських або лісогосподарських тракторів, їх причепів та змінних причіпних машин, разом з їх системами, складовими частинами та окремими технічними вузлами.
2. Дія цього Технічного регламенту поширюється на:
сільськогосподарські та лісогосподарські трактори, їх причепи і змінні причіпні машини (далі - транспортні засоби), конструкційна (проектна) швидкість яких становить не менш як 6 кілометрів на годину;
системи, складові частини та окремі технічні вузли, призначені для використання на транспортних засобах (далі - компоненти).
3. Дія цього Технічного регламенту не поширюється на:
транспортні засоби, виготовлені в одному екземплярі, крім транспортних засобів, що належать до сфери застосування цього Технічного регламенту і для яких затвердження типу є обов'язковим;
машини, сконструйовані спеціально для використання в лісовому господарстві, зокрема трелювальні трактори та форвардери, згідно з ДСТУ ISO 6814:2012 “Лісогосподарські машини. Машини пересувні та самохідні. Терміни, визначення понять та класифікація”;
{Абзац третій пункту 3 в редакції Постанови КМ № 1168 від 04.12.2019}
лісогосподарські машини на базі шасі для землерийних машин згідно з ДСТУ ISO 6165:2012 “Машини землерийні. Основні типи. Ідентифікація, терміни та визначення понять”;
{Абзац четвертий пункту 3 в редакції Постанови КМ № 1168 від 04.12.2019}
змінні навісні машини.
4. Дотримання вимог цього Технічного регламенту обов'язкове для:
суб'єктів господарювання незалежно від форми власності, які виробляють та/або вводять в обіг транспортні засоби, компоненти (далі - суб'єкти господарювання);
органу затвердження типу транспортних засобів, компонентів та технічних служб, що проводять оцінку відповідності транспортних засобів, компонентів вимогам цього Технічного регламенту;
центральних органів виконавчої влади, на які покладено виконання функцій з технічного регулювання у сфері застосування цього Технічного регламенту;
органу, що здійснює державний ринковий нагляд за транспортними засобами та компонентами.
5. У цьому Технічному регламенті наведені нижче терміни вживаються у такому значенні:
базовий транспортний засіб - незавершений транспортний засіб, ідентифікаційний номер якого установлюється на першому етапі процедури затвердження типу транспортного засобу та зберігається до її закінчення;
введення в експлуатацію - готовність до використання за призначенням транспортного засобу, що не потребує додаткового складення чи регулювання суб'єктом господарювання, який виробляє та/або вводить його в експлуатацію. Датою введення в експлуатацію транспортного засобу є день його відомчої реєстрації;
завершений транспортний засіб - транспортний засіб, який за результатами поетапного затвердження типу відповідає всім вимогам цього Технічного регламенту;
затвердження типу транспортного засобу, компонента - процедура, у результаті проведення якої орган затвердження типу документально засвідчує, що певний тип транспортного засобу, його компонента відповідає вимогам цього Технічного регламенту;
змінна причіпна машина - обладнання, що використовується в сільському або лісовому господарстві, призначається для буксирування трактором і змінює або доповнює його функції. До категорії змінних причіпних машин також належать напівпричіпні машини, частина вертикального навантаження яких передається на трактор. Причіпна машина може складатися з вантажної платформи для розміщення робочих знарядь, пристроїв та тимчасового зберігання вироблених або необхідних для роботи технологічних матеріалів. Обладнання, призначене для буксирування трактором і з'єднане з ним постійно або тимчасово (для переробки технологічних матеріалів), є змінною причіпною машиною, якщо співвідношення його технічно допустимої маси з вантажем до спорядженої маси становить менш як 3;
інформаційна справа - технічна документація, протоколи випробовувань та інші матеріали, які орган затвердження типу додає до технічної документації під час проведення процедури затвердження типу;
інформаційний документ - перелік відомостей про склад технічного опису типу транспортного засобу, компонента, які подаються суб'єктом господарювання органові затвердження типу;
категорія транспортного засобу - сукупність транспортних засобів з ідентичними конструкційними характеристиками;
незавершений транспортний засіб - транспортний засіб, який потребує завершення в один або кілька етапів для приведення у відповідність з вимогами цього Технічного регламенту, які можуть бути до нього застосовані;
одиничний зразок транспортного засобу - повнокомплектний транспортний засіб, ввезений на територію України або виготовлений в Україні суб'єктом господарювання - резидентом України з метою введення в обіг та/або експлуатацію на території України;
{Пункт 5 доповнено новим абзацом згідно з Постановою КМ № 987 від 15.09.2023}
окремий технічний вузол - пристрій, що є частиною транспортного засобу, тип якого затверджується окремо лише стосовно одного або кількох типів транспортних засобів;
окремі технічні регламенти - технічні регламенти, якими встановлюються вимоги до компонентів або характеристик транспортних засобів та процедури оцінювання відповідності таким вимогам;
орган затвердження типу - орган з оцінки відповідності, уповноважений Мінекономіки на провадження діяльності із затвердження типу сільськогосподарських та лісогосподарських тракторів, їх причепів і змінного причіпного обладнання до них, систем, складових частин та окремих технічних вузлів. Орган з оцінки відповідності, уповноважений Мінагрополітики, провадить свою діяльність до закінчення строку уповноваження;
{Абзац пункту 5 в редакції Постанов КМ № 1170 від 10.11.2021, № 850 від 29.07.2022, № 1653 від 10.12.2025}
партія транспортних засобів - сукупність одиничних зразків транспортних засобів, виготовлених одним виробником, що не були в експлуатації, мають одне позначення, належать до однієї категорії однотипних зразків в однаковій комплектації та відрізняються лише ідентифікаційними номерами, виготовлені в Україні або ввезені в Україну суб'єктом господарювання - резидентом України в рамках одного договору та розмитнені в Україні однією вантажно-митною декларацією;
{Пункт 5 доповнено новим абзацом згідно з Постановою КМ № 987 від 15.09.2023}
поетапне затвердження типу - сукупність процедур, у результаті яких орган затвердження типу засвідчує, що тип транспортного засобу відповідає вимогам цього Технічного регламенту, які можуть бути до нього застосовані залежно від ступеня завершеності;
причіп - транспортний засіб, призначений переважно для перевезення вантажів і сконструйований для буксирування сільськогосподарським та лісогосподарським трактором. До категорії причепів також належать напівпричепи, частина вертикального навантаження яких передається на трактор. Причіпна машина із встановленим на ній обладнанням є сільськогосподарським або лісогосподарським причепом, якщо вона не призначена для переробки технологічного матеріалу, а співвідношення її технічно допустимої маси з вантажем до спорядженої маси дорівнює або перевищує 3;
сертифікат відповідності затвердженому типу - оформлений суб'єктом господарювання на основі сертифіката затвердження типу документ, який підтверджує відповідність конкретного транспортного засобу затвердженому типу;
{Пункт 5 доповнено новим абзацом згідно з Постановою КМ № 1168 від 04.12.2019}
сертифікат затвердження типу - виданий органом затвердження типу документ, який підтверджує, що тип транспортного засобу, компонента затверджено відповідно до вимог цього Технічного регламенту, окремого технічного регламенту, іншого нормативно-правового акта або нормативного документа;
система транспортного засобу - сукупність пристроїв, що входять до складу транспортного засобу і призначені для виконання певних функцій;
технічна документація - комплект документів, що подається суб'єктом господарювання органові затвердження типу і містить технічний опис транспортного засобу, компонента згідно із зазначеним в інформаційному документі переліком разом з необхідними кресленнями, схемами, графіками, таблицями, фотографіями;
технічна служба - випробувальна лабораторія, що проводить випробування і перевірку транспортних засобів, компонентів, акредитована в установленому законодавством порядку;
тип компонента - сукупність ознак компонента, виробленого одним суб'єктом господарювання, зокрема наявність одного і того самого позначення, відсутність відмінностей щодо істотних конструктивних ознак;
тип транспортного засобу - сукупність транспортних засобів окремої категорії, що вироблені одним суб'єктом господарювання, мають одне позначення та не відрізняються за такими істотними конструктивними ознаками, як тип шасі (одноярусне, зчленоване шасі, шасі з бічними балками), тип двигуна (внутрішнього згоряння, електричний, гібридний), кількість та спосіб розташування осей. Визначення типів (варіантів та версій) транспортних засобів наведено в додатку 4;
{Абзац пункту 5 із змінами, внесеними згідно з Постановою КМ № 1168 від 04.12.2019}
трактор - моторизований колісний або гусеничний транспортний засіб сільськогосподарського або лісогосподарського призначення, що має щонайменше дві осі та характеризується максимальною конструкційною швидкістю не менш як 6 кілометрів на годину, спеціально призначений для того, щоб тягти, штовхати, везти і приводити в рух змінні причіпні машини, що використовуються для виконання сільськогосподарських або лісогосподарських робіт, або буксирувати сільськогосподарські та лісогосподарські причепи. Зазначений транспортний засіб застосовується також для перевезення вантажів під час виконання сільськогосподарських та лісогосподарських робіт і обладнується сидіннями для пасажирів.
6. Інші терміни у цьому Технічному регламенті вживаються у значенні, наведеному в Законі України “Про технічні регламенти та оцінку відповідності”.
{Пункт 6 в редакції Постанови КМ № 1168 від 04.12.2019}
7. Введення в обіг на території України транспортних засобів здійснюється за умови їх відповідності вимогам цього Технічного регламенту.
8. Транспортні засоби вводяться в обіг за наявності сертифіката відповідності затвердженому типу або сертифіката затвердження типу, або сертифіката затвердження типу одиничного зразка.
{Пункт 8 в редакції Постанови КМ № 987 від 15.09.2023}
9. Для виконання робіт з оцінки відповідності транспортних засобів, компонентів вимогам цього Технічного регламенту у разі неможливості проведення власною технічною службою окремих випробувань і перевірок органом затвердження типу залучаються в установленому законодавством порядку інші технічні служби, які акредитовані відповідно до вимог ДСТУ ISO/IEC 17025:2017 (ISO/IEC 17025:2017, IDT) "Загальні вимоги до компетентності випробувальних та калібрувальних лабораторій".
{Пункт 9 із змінами, внесеними згідно з Постановою КМ № 1168 від 04.12.2019}
Вимоги до транспортного засобу, компонента
10. Транспортні засоби повинні відповідати вимогам, що установлюються згідно з пунктами 12 і 13 цього Технічного регламенту з урахуванням категорії, до якої вони належать.
11. Транспортні засоби класифікуються за такими категоріями:
1) T - колісні трактори:
T1 - трактори спорядженою масою без вантажу понад 600 кілограмів та дорожнім просвітом не більш як 1000 міліметрів, максимальна конструкційна швидкість яких не перевищує 40 кілометрів на годину, мінімальна ширина колії найближчої до водія осі коліс становить не менш як 1150 міліметрів;
T2 - трактори спорядженою масою без вантажу понад 600 кілограмів та дорожнім просвітом не більш як 600 міліметрів, максимальна конструкційна швидкість яких не перевищує 40 кілометрів на годину, мінімальна ширина колії становить менш як 1150 міліметрів. Якщо співвідношення виміряної від поверхні землі висоти центру ваги трактора (відповідно до ДСТУ ISO 789-6:2005 "Сільськогосподарські трактори. Методики випробування. Частина 6. Центр ваги" та середнього значення мінімальної ширини колії усіх осей перевищує 0,9, максимальна конструкційна швидкість становить не більш як 30 кілометрів на годину;
T3 - трактори спорядженою масою без вантажу не більш як 600 кілограмів, максимальна конструкційна швидкість яких не перевищує 40 кілометрів на годину;
T4 - трактори спеціального призначення, максимальна конструкційна швидкість яких не перевищує 40 кілометрів на годину:
- T4.1 - трактори з великим дорожнім просвітом, призначені для роботи з такими високорослими культурами, як виноград. Шасі (частина шасі) таких тракторів підняте, що дає змогу пересуватися паралельно рядкам рослин правими та лівими колесами по краях одного або кількох рядків. У робочому положенні дорожній просвіт трактора, що є перпендикулярним до рядків рослин, становить більш як 1000 міліметрів. Якщо виміряне відносно поверхні землі співвідношення висоти центру ваги трактора (відповідно до ДСТУ ISO 789-6 "Сільськогосподарські трактори. Методики випробування. Частина 6. Центр ваги") з шинами, тип яких відповідає вимогам експлуатаційної документації, та середнього значення мінімальної ширини колії усіх осей перевищує 0,9, максимальна конструкційна швидкість становить не більш як 30 кілометрів на годину. Трактори, що належать до категорії T4.1, призначені для роботи з причіпними та навісними машинами, робочим знаряддям, які можуть прикріплюватися до них спереду, між осями, позаду або на платформі;
- T4.2 - надширокі трактори, призначені переважно для обробітку значної площі сільськогосподарських угідь;
- T4.3 - трактори з низьким дорожнім просвітом, чотирма приводними колесами, оснащені змінними причіпними машинами, що призначені для сільськогосподарського та лісогосподарського використання і мають несучу конструкцію опорної рами з одним або більше валами відбору потужності, технічно допустима маса яких становить не більш як 10 тонн, а співвідношення такої маси та спорядженої маси становить менш як 2,5. Центр ваги таких тракторів з шинами, тип яких відповідає вимогам експлуатаційної документації, виміряний відносно землі (відповідно до ДСТУ ISO 789-6:2005 "Сільськогосподарські трактори. Методики випробування. Частина 6. Центр ваги"), становить менш як 850 міліметрів;
T5 - трактори, максимальна конструкційна швидкість яких перевищує 40 кілометрів на годину;
2) C - гусеничні трактори.
Визначення категорій C1, C2, C3 і C5 аналогічне визначенню відповідних категорій колісних тракторів T1, T2, T3 і T5;
C4.1 - трактор спеціального призначення з великим дорожнім просвітом, категорія якого визначається так само, як і категорія T4.1;
3) R - причепи:
R1 - причепи, для яких сумарна технічно допустима маса на осі не перевищує 1500 кілограмів;
R2 - причепи, для яких сумарна технічно допустима маса на осі становить від 1500 до 3500 кілограмів;
R3 - причепи, для яких сумарна технічно допустима маса на осі становить від 3500 до 21000 кілограмів;
R4 - причепи, для яких сумарна технічно допустима маса на осі перевищує 21000 кілограмів.
Відповідно до конструкційної швидкості позначення кожної категорії причепів містить також літеру латинського алфавіту:
"a" - для причепів з максимальною конструкційною швидкістю, що дорівнює або менше ніж 40 кілометрів на годину;
"b" - для причепів з конструкційною швидкістю понад 40 кілометрів на годину;
4) S - змінні причіпні машини:
S1 - змінні причіпні машини сільськогосподарського та лісогосподарського призначення, для яких сумарна технічно допустима маса на осі коліс не перевищує 3500 кілограмів;
S2 - змінні причіпні машини сільськогосподарського та лісогосподарського призначення, для яких сумарна технічно допустима маса на осі коліс перевищує 3500 кілограмів.
Залежно від конструкційної швидкості змінної причіпної машини позначення кожної категорії містить також літеру латинського алфавіту:
"a" - для змінної причіпної машини з максимальною конструкційною швидкістю, що дорівнює або менше ніж 40 кілометрів на годину;
"b" - для змінної причіпної машини з максимальною конструкційною швидкістю більш як 40 кілометрів на годину.
12. Номенклатура складових частин, вузлів та характеристик транспортних засобів категорій T1, T2, T3, T5, C (крім C4), R і S, що є об'єктом регулювання цього Технічного регламенту і до яких установлюються вимоги щодо перевірки (підтвердження) відповідності під час затвердження типу, наведена в додатку 1, транспортних засобів спеціального призначення категорій T4 і C4 - у додатку 2.
13. Зміст і нормативні значення вимог до складових частин, окремих технічних вузлів та характеристик транспортних засобів, компонентів установлюються у національних стандартах, перелік яких затверджується в установленому порядку, і застосування яких є доказом відповідності сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів вимогам цього Технічного регламенту, та нормативно-правових актах і Правилах Європейської Економічної Комісії, наведених у додатку 5.
{Пункт 13 в редакції Постанови КМ № 1168 від 04.12.2019}
Процедура оцінки відповідності
14. Процедура оцінки відповідності транспортних засобів, компонентів вимогам цього Технічного регламенту, окремих технічних регламентів, інших нормативно-правових актів та нормативних документів проводиться органом затвердження типу із застосуванням комбінації процедур затвердження типу та забезпечення належної якості виробництва відповідно до пунктів 15-33 цього Технічного регламенту.
Процедура оцінки відповідності транспортних засобів, компонентів вимогам цього Технічного регламенту, окремих технічних регламентів, інших нормативно-правових актів та нормативних документів проводиться органом затвердження типу із застосуванням процедури затвердження типу відповідно до пунктів 64-69 цього Технічного регламенту.
{Пункт 14 доповнено абзацом згідно з Постановою КМ № 987 від 15.09.2023}
Затвердження типу транспортного засобу, компонента
15. Суб'єкт господарювання подає органові затвердження типу заявку на затвердження типу транспортного засобу, компонента. До заявки додається технічна документація відповідно до вимог цього Технічного регламенту, окремого технічного регламенту або нормативного документа.
Для затвердження кожного типу транспортного засобу або компонента подається окрема заявка, форму якої визначає орган затвердження типу.
16. У разі затвердження типу транспортного засобу одним етапом суб'єкт господарювання подає разом із заявкою технічну документацію, що містить:
повний технічний опис відповідного типу транспортного засобу - у разі відсутності сертифікатів затвердження типу компонентів, виданих відповідно до окремих технічних регламентів, інших нормативно-правових актів або нормативних документів;
технічний опис відповідного типу транспортного засобу, крім відомостей, зазначених у сертифікатах затвердження типу компонентів;
копії сертифіката (сертифікатів) затвердження типу компонентів (за наявності);
копії повідомлень щодо офіційного затвердження компонента згідно з Правилами Європейської Економічної Комісії ООН (за наявності).
{Пункт 16 доповнено новим абзацом згідно з Постановою КМ № 1168 від 04.12.2019}
Форми інформаційних документів (технічного опису) транспортних засобів наведено у додатку 6.
{Абзац шостий пункту 16 в редакції Постанови КМ № 1168 від 04.12.2019}
У разі затвердження типу компонента суб'єкт господарювання подає разом із заявкою технічну документацію відповідно до окремого технічного регламенту, іншого нормативно-правового акта або нормативного документа. У разі відсутності в таких документах вимог до технічної документації компонента форму технічного опису визначає орган затвердження типу.
{Абзац восьмий пункту 16 виключено на підставі Постанови КМ № 1168 від 04.12.2019}
17. У разі поетапного затвердження типу транспортного засобу суб'єкт господарювання подає разом із заявкою:
на першому етапі - необхідну для затвердження типу завершеного транспортного засобу технічну документацію та сертифікати затвердження типу компонентів, що відповідають ступеню завершеності базового транспортного засобу;
на другому і подальших етапах - технічну документацію, сертифікати затвердження типу, які відповідають ступеню завершеності транспортного засобу, та сертифікати, видані на попередньому етапі затвердження типу. Суб'єкт господарювання подає також опис змін конструкції (комплектації) незавершеного транспортного засобу.
18. Сертифікат затвердження типу видається на:
1) транспортні засоби, які відповідають технічному опису та вимогам цього Технічного регламенту до всіх складових частин, окремих технічних вузлів та характеристик, номенклатура яких наведена в додатках 1 і 2 до цього Технічного регламенту залежно від категорії транспортних засобів, - у разі затвердження типу одним етапом;
2) незавершені або завершені транспортні засоби, які відповідають технічному опису та вимогам цього Технічного регламенту, що можуть бути до них застосовані залежно від ступеню завершеності, - у разі поетапного затвердження типу;
3) компоненти, які відповідають технічному опису і вимогам окремих технічних регламентів, інших нормативно-правових актів та нормативних документів згідно з пунктом 13, що поширюються на такі компоненти.
19. За запитом виробника у сертифікаті затвердження типу наводяться відомості щодо відповідності транспортного засобу, компонента вимогам, не встановленим цим Технічним регламентом, якщо така відповідність доведена за результатами оцінювання органом затвердження типу.
20. Після надходження до органу затвердження типу заявки і технічної документації згідно з пунктом 16 або 17 цього Технічного регламенту:
1) проводиться перевірка:
повноти та достовірності відомостей, що містяться в технічній документації, сертифікатах затвердження типу незавершеного транспортного засобу;
відповідності транспортного засобу, компонента технічному опису, вимогам цього Технічного регламенту, які стосуються такого транспортного засобу, компонента;
2) організовується проведення необхідних випробувань і перевірок транспортного засобу, компонента відповідно до вимог цього Технічного регламенту, які стосуються такого транспортного засобу, компонента;
3) у разі необхідності проводиться перевірка дотримання вимог щодо встановлення на транспортний засіб окремих компонентів, сфера застосування сертифіката затвердження типу яких обмежується відповідно до пункту 37 цього Технічного регламенту.
21. Кількість зразків транспортних засобів, компонентів, наданих суб'єктом господарювання органу затвердження типу для проведення процедури затвердження типу, повинна бути достатньою для проведення відповідно до підпункту 2 пункту 20 цього Технічного регламенту перевірки їх модифікацій з урахуванням типу двигуна, коробки передач, кількості та розташування приводних і керованих осей, їх взаємозв'язку, кількості гальмівних осей, типу пристрою для захисту водія у разі перекидання транспортного засобу.
22. Позитивні результати перевірки і випробувань, проведених відповідно до пункту 20 цього Технічного регламенту, є підставою для видачі органом затвердження типу сертифіката затвердження типу транспортного засобу, компонента.
23. Суб'єкт господарювання на другому та кожному з подальших етапів затвердження типу транспортного засобу встановлює на ньому, крім обов'язкової таблички виробника, ідентифікаційну (маркувальну) табличку, яка прикріплюється у легкодоступному місці на частині, що не підлягає заміні протягом строку експлуатації транспортного засобу, і містить таку інформацію:
найменування виробника;
перша частина номера сертифіката затвердження типу (секції 1, 2 і 3 відповідно до пункту 36 цього Технічного регламенту);
етап затвердження типу транспортного засобу;
ідентифікаційний номер базового транспортного засобу;
максимально допустима маса з вантажем транспортного засобу;
максимальна маса, яку може буксирувати транспортний засіб;
максимально допустима маса з вантажем разом з причепом, якщо на транспортний засіб видано дозвіл щодо буксирування причепу;
максимально допустима маса на кожну вісь (зазначається в порядку від передньої осі до задньої);
максимально допустиме вертикальне навантаження на точку зчеплення.
Максимально допустима маса з вантажем у складі з причепом, максимально допустима маса на кожну вісь та максимально допустиме вертикальне навантаження на точку зчеплення зазначаються на кожному етапі затвердження типу у разі, коли значення такої маси змінене на поточному етапі затвердження типу.
Забезпечення належної якості виробництва
24. Виробництво транспортних засобів або компонентів, що належать до типу, затвердженого згідно з цим Технічним регламентом, здійснюється у спосіб, що забезпечує їх відповідність затвердженому типу та вимогам цього Технічного регламенту.
25. Орган затвердження типу проводить до моменту видачі сертифіката затвердження типу перевірку виробництва щодо наявності умов для виробництва транспортного засобу, компонента відповідно до затвердженого типу та вимог цього Технічного регламенту.
26. Попередня перевірка виробництва щодо наявності умов для забезпечення відповідності транспортного засобу, компонента затвердженому типу та вимогам цього Технічного регламенту проводиться органом затвердження типу або технічною службою, залученою органом затвердження типу до його проведення. За результатами зазначеної перевірки суб'єктові господарювання видається звіт щодо наявності умов, необхідних для виробництва транспортного засобу, компонента відповідно до затвердженого типу із зазначенням виробничих підрозділів, у яких проводилася перевірка, та процесів, що досліджувалися.
Заходи, які необхідно здійснити в рамках перевірки, визначаються з урахуванням особливостей виробництва транспортного засобу, компонента та наявності у суб'єкта господарювання сертифіката на систему управління якістю відповідно до вимог ДСТУ EN ISO 9001:2018 (EN ISO 9001:2015, IDT; ISO 9001:2015, IDT) “Системи управління якістю. Вимоги”.
{Абзац другий пункту 26 із змінами, внесеними згідно з Постановою КМ № 1168 від 04.12.2019}
Негативні результати проведеної перевірки є підставою для зупинення робіт із затвердження типу транспортних засобів, компонентів до моменту створення суб'єктом господарювання умов, необхідних для виробництва транспортного засобу, компонента відповідно до затвердженого типу.
27. Суб'єкт господарювання інформує орган затвердження типу про:
втрату чинності сертифікатом на систему управління якістю та зміну сфери її застосування - за наявності такого сертифіката;
отримання сертифіката на систему управління якістю після проведення попередньої перевірки виробництва.
28. Суб'єкт господарювання, якому видано сертифікат затвердження типу, вживає заходів до забезпечення відповідності транспортного засобу, компонента затвердженому типу та здійснення контролю за дотриманням такої відповідності.
Орган затвердження типу проводить періодичні перевірки умов виробництва та вжитих суб'єктом господарювання заходів щодо забезпечення і контролю відповідності транспортних засобів, компонентів затвердженому типу. План перевірки, яким передбачається проведення в установлений строк випробувань, необхідних для контролю відповідності транспортного засобу, компонента затвердженому типу згідно з вимогами цього Технічного регламенту, погоджується із суб'єктом господарювання.
Періодичність проведення таких перевірок визначається органом затвердження типу з урахуванням результатів попередньої перевірки виробництва, застосованих заходів контролю під час виробництва транспортних засобів, компонентів та наявності сертифікованої системи управління якістю.
{Абзац третій пункту 28 в редакції Постанови КМ № 1168 від 04.12.2019}
29. Суб'єкт господарювання - власник сертифіката затвердження типу:
забезпечує під час виробництва транспортного засобу, компонента контроль за відповідністю затвердженому типу за допомогою належних йому або доступних для використання засобів вимірювання та випробувального обладнання, необхідних для здійснення такого контролю;
зберігає зареєстровані результати випробувань протягом строку, що визначається за домовленістю з органом затвердження типу, але не менш як 10 років;
проводить аналіз результатів випробувань і перевірок транспортного засобу, компонента кожного затвердженого типу з метою здійснення контролю за забезпеченням стабільності характеристик транспортного засобу, компонента з урахуванням допустимих відхилень, властивих для серійного виробництва;
у разі виявлення під час випробувань невідповідності установленим вимогам певної кількості зразків транспортного засобу, компонента забезпечує відбір нових зразків і проводить повторне випробування, а також вживає необхідних заходів для забезпечення такої відповідності.
30. Суб'єкт господарювання подає органові затвердження типу, що проводить перевірку, матеріали, які містять результати випробувань, та відомості про виробництво транспортного засобу, компонента.
31. Відбір зразків транспортних засобів, компонентів для проведення перевірок і випробувань відповідно до цього Технічного регламенту здійснюються відповідно до плану перевірки згідно з пунктом 28 цього Технічного регламенту або позапланово у разі виявлення під час перевірки виробництва невідповідності вимогам ДСТУ EN ISO 9001:2018 (EN ISO 9001:2015, IDT; ISO 9001:2015, IDT) “Системи управління якістю. Вимоги”, яка може вплинути на стабільність характеристик транспортного засобу, компонента затвердженому типу.
{Пункт 31 із змінами, внесеними згідно з Постановою КМ № 1168 від 04.12.2019}
32. У разі отримання негативних результатів перевірки та випробувань згідно з пунктом 31 цього Технічного регламенту суб'єкт господарювання невідкладно вживає заходів для забезпечення відповідності транспортних засобів, компонентів затвердженому типу та повідомляє про це органові затвердження типу.
33. Позитивні результати таких перевірок та випробувань є підставою для збереження чинності сертифікатом затвердження типу, виданого згідно з пунктом 22 цього Технічного регламенту.
Сертифікат затвердження типу
34. Орган затвердження типу видає сертифікат затвердження типу за формою, наведеною у додатку 7.
Строк дії сертифіката затвердження типу не обмежується.
{Пункт 34 в редакції Постанови КМ № 1168 від 04.12.2019}
35. Ведення реєстру сертифікатів затвердження типу здійснюється органом затвердження типу.
36. Кожному сертифікату затвердження типу присвоюється номер, який складається з п'яти секцій, а саме:
секція 1 - розпізнавальний знак України "UA";
секція 2:
- для транспортних засобів - рік набрання чинності та номер нормативно-правового акта, яким затверджено цей Технічний регламент;
- для компонентів - рік набрання чинності та номер нормативно-правового акта, яким затверджено окремий технічний регламент, номер іншого нормативно-правового акта або нормативного документа, дія якого поширюється на такий компонент;
секція 3 - позначення обмежень щодо застосування вимог або особливостей затвердження типу літерою латинського алфавіту (за необхідності). Інформація про те, які обмеження або особливості позначаються відповідною літерою, наводиться у сертифікаті затвердження типу;
секція 4 - порядковий номер сертифіката затвердження типу, що складається з чотирьох послідовних цифр починаючи з 0001 для кожного технічного регламенту, відповідно до якого затверджено тип;
секція 5 - номер, яким позначається кількість змін, внесених до сертифіката затвердження типу відповідно до пункту 41 цього Технічного регламенту, що складається з двох послідовних цифр починаючи з 00 для кожного зміненого сертифіката затвердження типу.
Секції номера відділяються зірочкою (*).
37. Сфера застосування сертифіката затвердження типу компонента обмежується у разі, коли компонент, що підлягає затвердженню, виконує функцію або виявляє властивості лише у взаємодії з іншими частинами транспортного засобу, у зв'язку з чим відповідність одній або кільком вимогам можна перевірити лише за умови встановлення їх на транспортний засіб або об'єднання з його окремими частинами.
У такому разі в сертифікаті наводяться відповідні обмеження та визначаються умови встановлення компонента на транспортному засобі і перевірки такого компонента. Відповідність таких обмежень та умов вимогам окремих технічних регламентів, інших нормативно-правових актів або нормативних документів, що стосуються зазначеного компонента, перевіряється під час затвердження типу транспортного засобу.
38. У разі виявлення фактів, що підтверджують небезпечність транспортного засобу, компонента для життя і здоров'я людей, дорожнього руху, навколишнього природного середовища, орган затвердження типу відмовляє у видачі сертифіката затвердження типу та письмово повідомляє про це суб'єктові господарювання із зазначенням причини.
Внесення змін до інформаційної справи та сертифіката затвердження типу
39. У разі зміни конструкції транспортного засобу, компонента, їх характеристик, що зазначаються в інформаційній справі, після отримання сертифіката затвердження типу суб'єкт господарювання інформує орган затвердження типу про такі зміни та подає заявку щодо внесення відповідних змін до інформаційної справи та сертифіката затвердження типу.
40. У разі коли зміни стосуються технічного опису затвердженого типу транспортного засобу, компонента, орган затвердження типу вносить до інформаційної справи відповідні зміни із зазначенням дати внесення.
41. У разі коли зміна конструкції транспортного засобу, компонента та їх характеристик зумовлює необхідність проведення додаткових перевірок, випробувань або існує необхідність врахування змін, що внесені після видачі сертифіката затвердження типу, орган затвердження типу приймає рішення про внесення змін до сертифіката затвердження типу транспортного засобу, компонента.
42. У разі виникнення необхідності у проведенні додаткових випробувань або перевірок орган затвердження типу інформує про це суб'єкта господарювання та вносить зміни до сертифіката затвердження типу, інформаційної справи лише за умови отримання їх позитивного результату.
43. Орган затвердження типу видає сертифікат затвердження типу із внесеними змінами, у якому зазначаються порядковий номер зміни, дата та підстави внесення.
Сертифікат відповідності затвердженому типу
44. Після видачі сертифіката затвердження типу суб'єкт господарювання складає декларацію про відповідність на кожний завершений або незавершений транспортний засіб, вироблений відповідно до затвердженого типу. Суб'єкт господарювання відповідає за достовірність інформації, наведеної у декларації про відповідність.
Враховуючи вимоги Директиви Європейського Парламенту та Ради 2003/37/ЕС від 26 травня 2003 р. щодо затвердження типу сільськогосподарських або лісогосподарських тракторів, їх причепів та змінних причіпних машин разом з їх системами, складовими частинами та окремими технічними вузлами, декларація про відповідність оформляється за формою сертифіката відповідності затвердженому типу згідно з додатком 3.
За зверненням суб'єкта господарювання перевірки та випробування транспортного засобу, компонента, результати яких використовуються для складення сертифіката відповідності затвердженому типу, можуть проводитись технічною службою органу затвердження типу.
45. До сертифіката відповідності затвердженому типу додається технічний опис транспортного засобу відповідно до його категорії за формою, наведеною в додатку 8. У разі поетапного затвердження типу транспортного засобу також додаються сертифікати відповідності затвердженому типу, видані на попередніх етапах.
{Пункт 45 в редакції Постанови КМ № 1168 від 04.12.2019}
46. Якщо сфера застосування сертифіката затвердження типу компонента обмежена згідно з пунктом 37 цього Технічного регламенту, суб'єкт господарювання додає до сертифіката відповідності затвердженому типу опис відповідних обмежень і визначає умови встановлення компонентів на транспортному засобі.
47. Суб'єкт господарювання після отримання сертифіката затвердження типу зазначає в паспорті на транспортний засіб, компонент або наносить на табличку виробника кожного транспортного засобу, компонента, вироблених відповідно до затвердженого типу, номер такого сертифіката.
48. Суб'єкти господарювання здійснюють введення в обіг незавершеного транспортного засобу у разі його відповідності вимогам цього Технічного регламенту, які поширюються на такий транспортний засіб залежно від ступеня його завершеності.
49. Суб'єкти господарювання здійснюють продаж компонентів у разі їх відповідності вимогам окремих технічних регламентів, інших нормативно-правових актів або нормативних документів, дія яких поширюються на такі компоненти.
Особливості проведення процедури затвердження типу транспортних засобів малих і кінцевих серій
50. За зверненням суб'єкта господарювання орган затвердження типу може під час затвердження типу транспортних засобів малих серій не враховувати окремі вимоги (стосовно складових частин, вузлів та характеристик за номерами 1.5, 8.1, 26.1, 28.1 і 32.1, зазначеними в додатку 1), що встановлюються окремими технічними регламентами, іншими нормативно-правовими актами та нормативними документами.
51. Кількість зареєстрованих транспортних засобів, що виробляються малими серіями, обмежується щороку максимальною кількістю одиниць залежно від категорії транспортного засобу, в тому числі T - 150, C - 50, R - 75, S - 50.
52. Нові транспортні засоби кінцевої серії, вироблені в період дії сертифіката затвердження типу, але не зареєстровані після припинення виробництва, можуть бути зареєстровані в кількості, яка становить не більш як 10 відсотків введених в обіг за два попередніх роки, але не менше 20 одиниць. Зазначена норма поширюється тільки на транспортні засоби, які відповідають затвердженому типу, перебувають на території України та мають сертифікат відповідності затвердженому типу, виданий у період, коли сертифікат затвердження типу був чинним.
Особливості затвердження типу транспортних засобів, конструкція яких розроблена з використанням технічних або технологічних рішень, які не відповідають установленим вимогам
53. Суб'єкт господарювання подає органові затвердження типу заявку на затвердження типу транспортного засобу, компонента, конструкція яких розроблена з використанням технічних рішень, що спрямовані на поліпшення якості і підвищення рівня безпеки, але не відповідають одній або кільком вимогам цього Технічного регламенту, що застосовуються до них.
54. До заявки додаються:
опис технічних рішень, що не відповідають вимогам цього Технічного регламенту;
інформація про механізм забезпечення безпечності транспортних засобів за допомогою впровадження таких рішень;
відомості про методи випробовування та їх результати, які свідчать, що рівень безпеки транспортних засобів у разі застосування таких рішень не нижчий, ніж рівень, що забезпечується у разі дотримання вимог, установлених цим Технічним регламентом.
55. Орган затвердження типу за результатами розгляду заявки видає сертифікат затвердження типу, строк дії якого становить не менш як 36 місяців, про що зазначається в такому сертифікаті.
У разі внесення до окремих технічних регламентів, нормативно-правових актів або нормативних документів змін, у результаті яких невідповідність типів транспортних засобів, компонентів їх вимогам була усунута, орган затвердження типу вносить відповідні зміни до сертифікатів затвердження типу.
У разі коли до окремих технічних регламентів, інших нормативно-правових актів або нормативних документів не вносилися зміни, строк дії сертифіката затвердження типу, виданого відповідно до цього пункту, за зверненням суб'єкта господарювання продовжується не менш як на 36 місяців.
Заходи щодо забезпечення відповідності транспортного засобу, компонента затвердженому типу
56. Орган затвердження типу, суб'єкти господарювання здійснюють протягом строку дії сертифіката затвердження типу заходи щодо забезпечення відповідності транспортного засобу, компонента затвердженому типу.
57. Транспортний засіб, компонент вважаються такими, що не відповідають затвердженому типу, у разі невідповідності:
такого засобу, компонента технічному опису;
однієї чи більше складової частини або характеристики такого засобу, компонента вимогам відповідних окремих технічних регламентів, інших нормативно-правових актів або нормативних документів, що поширюються на них;
транспортного засобу, компонента технічному опису, сертифікату затвердження типу внаслідок зміни їх конструкції та характеристик, якщо про такі зміни своєчасно не повідомлено органові затвердження типу та не вжито заходів згідно з пунктами 40-43 цього Технічного регламенту.
58. Невідповідність транспортного засобу, компонента затвердженому типу може бути виявлено:
шляхом проведення перевірки виробництва;
під час поетапного затвердження типу транспортного засобу;
за повідомленням органу, що здійснює державний ринковий нагляд за транспортними засобами, компонентами, або споживача.
59. У разі виявлення невідповідності транспортного засобу, компонента затвердженому типу орган затвердження типу повідомляє протягом 10 днів:
технічним службам, що проводили випробування і перевірки, за результатами яких видано сертифікати затвердження типу незавершеного транспортного засобу, компонентів, - про необхідність проведення повторних перевірок;
суб'єктові господарювання - про необхідність здійснення заходів для забезпечення відповідності виготовлених транспортних засобів, компонентів затвердженому типу.
60. У разі виявлення невідповідності компонента, тип якого затверджено згідно з Правилами Європейської економічної комісії ООН, орган затвердження типу повідомляє про це компетентному органові щодо забезпечення виконання Женевської угоди 1958 року ( 995_343 ).
61. Заходи щодо виявлення та усунення невідповідності транспортного засобу затвердженому типу здійснюються суб'єктами господарювання протягом шести місяців починаючи з дня надходження до органу затвердження типу повідомлення про таку невідповідність.
62. Орган затвердження типу контролює здійснення суб'єктом господарювання заходів щодо забезпечення відповідності транспортного засобу, компонента затвердженому типу.
63. У разі неспроможності суб'єкта господарювання здійснити заходи для забезпечення відповідності транспортного засобу, компонента затвердженому типу орган затвердження типу приймає протягом місяця рішення про скасування сертифіката затвердження типу такого засобу, компонента із зазначенням підстави та інформує про це суб'єкт господарювання і уповноважений орган, що проводить відомчу реєстрацію.
Особливості затвердження типу одиничних зразків транспортних засобів та їх партій
64. Процедурі затвердження типу одиничного зразка транспортного засобу підлягають такі транспортні засоби:
1) нові, які підпадають під дію цього Технічного регламенту, відповідність типу яких не підтверджена сертифікатом затвердження типу;
2) нові, що входять до складу партії транспортних засобів та підпадають під дію цього Технічного регламенту, але відповідність типу яких не підтверджена сертифікатом затвердження типу;
3) ті, що були у користуванні та підлягають першій реєстрації відповідно до законодавства України.
Для таких транспортних засобів підтверджується відповідність складових частин, вузлів і характеристик транспортних засобів вимогам, наведеним в додатках 9 і 10.
65. Суб'єкт господарювання особисто подає органові затвердження типу в паперовій формі заявку на отримання сертифіката затвердження типу одиничного зразка транспортного засобу. До заявки додаються:
1) товаросупровідні документи (договір, специфікації, товаротранспортна накладна, митна декларація тощо);
2) фото таблички виробника транспортного засобу та загального вигляду транспортного засобу;
3) експлуатаційна документація (настанова щодо експлуатації, схеми, проспекти або інша документація, що містить опис конструкції, технічні дані);
4) протоколи випробувань, складені технічною службою органу затвердження типу, або технічними службами, з якими орган затвердження типу належним чином документально оформив угоду (за наявності);
5) технічний опис транспортного засобу (за наявності).
Заявка подається на кожний одиничний зразок (партію).
66. Після надходження заявки орган затвердження типу протягом десяти робочих днів зобов'язаний:
1) перевірити повноту поданих документів;
2) пересвідчитись, що характеристики транспортного засобу та дані, які зазначено в технічному описі, відповідають результатам випробувань (за наявності);
3) визначити необхідність проведення відповідних випробувань.
У разі невідповідності заявки встановленим вимогам орган затвердження типу не приймає таку заявку до розгляду, про що у дводенний строк інформує суб'єкта господарювання.
67. Для проведення оцінювання і підтвердження відповідності орган затвердження типу:
1) за результатами розгляду документів визначає номенклатуру складових частин, вузлів і характеристик транспортного засобу, які перевіряються під час затвердження типу одиничних зразків транспортних засобів згідно з додатком 9, перелік нормативних документів, відповідність вимогам яких повинна бути оцінена випробуваннями, та перелік показників і параметрів, які характеризують вимоги під час затвердження типу одиничних зразків транспортних засобів, згідно з додатком 10;
2) затверджує програму робіт з оцінювання, форму якої визначає орган затвердження типу;
3) визначає відповідальних за кожне завдання з оцінювання та строк виконання таких завдань;
4) організовує відповідні випробування та перевірки транспортного засобу.
Під час оцінювання партії транспортних засобів технічна служба повинна провести відбір зразка (зразків) транспортних засобів для випробувань.
68. Для перевірки документів та результатів проведених робіт з оцінювання керівник органу затвердження типу призначає працівника органу затвердження типу, який не був залученим до робіт з оцінювання відповідності та не надавав консультації стосовно цієї продукції протягом останніх двох років.
Перевірці підлягають:
документи, зазначені в пункті 65 цього Технічного регламенту;
акт відбору зразка (зразків);
протокол випробувань.
У разі виявлення невідповідності транспортного засобу встановленим вимогам орган затвердження типу приймає рішення про відмову у видачі сертифіката затвердження типу одиничного зразка транспортного засобу та не пізніше ніж протягом наступного робочого дня повідомляє суб'єкту господарювання із зазначенням причини такої відмови.
69. У разі відповідності транспортного засобу встановленим вимогам орган затвердження типу оформляє сертифікат затвердження типу одиничного зразка транспортного засобу згідно з додатком 11.
У разі подання заявки на партію транспортних засобів сертифікат затвердження типу одиничного зразка транспортного засобу оформляється на кожний зразок з цієї партії.
До сертифіката затвердження типу одиничного зразка транспортного засобу додається технічний опис згідно з додатком 12.
Сертифікат затвердження типу одиничного зразка транспортного засобу разом з технічним описом і результатами випробувань (у разі потреби) орган затвердження типу в паперовій формі надає особисто суб'єкту господарювання протягом трьох робочих днів з дня його підписання.
70. Кожному сертифікату затвердження типу одиничного зразка транспортного засобу присвоюється номер, який складається з чотирьох секцій, а саме:
секція 1 - розпізнавальний знак України “UA”;
секція 2 - рік набрання чинності та номер нормативно-правового акта, яким затверджено цей Технічний регламент;
секція 3 - позначення “О”, що свідчитиме про затвердження типу одиничного зразка транспортного засобу;
секція 4 - порядковий номер сертифіката затвердження типу одиничного зразка транспортного засобу, що складається з чотирьох послідовних цифр, починаючи з 0001.
Секції номера відділяються зірочкою (*).
71. Строк дії сертифіката затвердження типу одиничного зразка транспортного засобу не обмежується.
72. Ведення реєстру сертифікатів затвердження типу одиничного зразка транспортного засобу здійснюється органом затвердження типу.
73. У разі втрати суб'єктом господарювання сертифіката затвердження типу одиничного зразка транспортного засобу суб'єкт господарювання має право звернутися до органу затвердження типу щодо видачі дубліката сертифіката затвердження типу одиничного зразка транспортного засобу, а орган затвердження типу повинен надати такий дублікат з відповідною позначкою “ДУБЛІКАТ”.
74. Сертифікат затвердження типу одиничного зразка транспортного засобу може бути скасований органом затвердження типу на підставі звернення суб'єкта господарювання.
{Технічний регламент доповнено розділом згідно з Постановою КМ № 987 від 15.09.2023}
Додаток 1
до Технічного регламенту
НОМЕНКЛАТУРА
складових частин, вузлів і характеристик транспортних засобів, що є об'єктом регулювання Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
Характеристика транспортного засобу та найменування складової частини, технічного вузла
Номер згідно з Директивою Європейського Парламенту та Ради ЄС від 26 травня 2003 р. № 2003/37/ЄС
Застосування вимог до категорій транспортних засобів (крім тракторів спеціального призначення)
T1
T2
T3
T5
C
R
S
Максимальна маса з вантажем
1.1
x
x
x
x
x
x
x
Номерний знак
1.2
x
x
x
x
i
x
x
Бак для пального
1.3
x
x
x
x
i
Баластний вантаж
1.4
x
x
x
i
Пристрій звукової сигналізації
1.5
x
x
x
x
i
Рівень зовнішнього шуму
1.6
x
x
x
x
i
Максимальна швидкість
2.1
x
x
x
x
i
Вантажні платформи
2.2
x
x
x
x
i
Дзеркала заднього огляду
3.1
x
x
x
i
Оглядовість та склоочисники
4.1
x
x
x
x
i
Рульове керування
5.1
x
x
x
x
x
Електромагнітна сумісність
6.1
x
x
x
x
i
Гальмівні пристрої
7.1
x
x
x
x
x
x
x
Сидіння для пасажирів
8.1
x
x
x
i
Рівень внутрішнього шуму
9.1
x
x
x
x
i
Захисний пристрій для водія у разі перекидання транспортного засобу (ROPS)
10.1
x
x
x
Сидіння для водія
12.1
x
x
x
x
x
Кількість, спосіб і місце розташування пристроїв освітлення та світлової сигналізації
13.1
x
x
x
x
i
x
x
Пристрої освітлення та світлової сигналізації
14.1
x
x
x
x
x
x
x
Зчіпний (буксирний) пристрій та реверс
15.1
x
x
x
x
i
Захисний пристрій (ROPS), характеристики за результатами статичних випробувань
16.1
x
x
i
Робочий простір, засоби доступу до місця водія
17.1
x
x
x
i
Вал відбору потужності
18.1
x
x
x
x
i
Захисний пристрій (ROPS) заднього розташування (для вузькоколійних тракторів)
19.1
x
x
i
Органи керування
20.1
x
x
x
x
i
Захисний пристрій (ROPS) переднього розташування (для вузькоколійних тракторів)
21.1
x
x
i
Розміри та маса причепа
22.1
x
x
x
x
i
x
x
Скло кабіни
22.2
х
х
х
х
i
Регулятор швидкості
22.3
x
x
x
x
i
Захисні пристрої та безпечні відстані для елементів приводу
22.4
x
x
x
x
i
Механічний зчіпний пристрій
22.5
x
x
x
x
i
x
x
Обов'язкова табличка виробника
22.6
x
x
x
x
i
x
x
Система приєднання гальм причепа
22.7
x
x
x
x
i
x
x
Обсяг викидів забруднювальних речовин
23.1
x
x
x
x
x
Шини
24.1
x
x
x
x
x
x
Стійкість
25.1
x
Кріплення ременів безпеки
26.1
x
x
x
x
x
Ремені безпеки
27.1
x
Реверс та спідометр
28.1
x
Система захисту від бризок
29.1
x
Пристрої для обмеження швидкості
30.1
x
Задній захисний пристрій
31.1
х
Пристрій бокового захисту
32.1
x
x
__________
Примітки:
1. Позначення "x" означає, що вимоги поширюються на відповідну категорію транспортного засобу; "i" - на гусеничні трактори категорії C (C1, C2, C3 і C5) так само, як і на колісні трактори категорії T (T1, T2, T3 і T5).
2. Мінімальна кількість точок кріплення ременів безпеки для тракторів категорії T1, T2, T3, C1, C2 і C3 - дві.
{Додаток 1 із змінами, внесеними згідно з Постановою КМ № 1168 від 04.12.2019}
Додаток 2
до Технічного регламенту
НОМЕНКЛАТУРА
складових частин, вузлів та характеристик транспортних засобів спеціального призначення, що є об'єктом регулювання Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем складових частин та окремих технічних вузлів
Характеристика транспортного засобу та найменування складової частини, технічного вузла
Номер згідно з Директивою Європейського Парламенту та Ради ЄС від 26 травня 2003 р. № 2003/37/ЄС
Застосування вимог до категорій тракторів спеціального призначення T4 і C4
T 4.1
T 4.2
T 4.3
C 4.1
Максимальна маса з вантажем
1.1
x
x
x
x
Номерний знак
1.2
x
x
x
x
Бак для пального
1.3
x
x
x
x
Баластний вантаж
1.4
x
x
x
x
Пристрій звукової сигналізації
1.5
x
x
x
x
Рівень зовнішнього шуму
1.6
x
x
x
x
Максимальна швидкість
2.1
x
x
x
x
Вантажні платформи
2.2
x
x
x
x
Дзеркала заднього огляду
3.1
x
x
x
x
Оглядовість та склоочисники
4.1
x
x
x
x
Рульове керування
5.1
x
x
x
x
Електромагнітна сумісність
6.1
x
x
x
x
Гальмівні пристрої
7.1
x
x
x
x
Сидіння для пасажирів
8.1
x
x
x
x
Рівень внутрішнього шуму
9.1
x
x
x
x
Захисний пристрій для водія у разі перекидання (ROPS) транспортного засобу
10.1
x
x
x
x
Сидіння для водія
12.1
x
x
x
x
Кількість, спосіб та місце розташування пристроїв освітлення та світлової сигналізації
13.1
x
x
x
x
Пристрої освітлення та світлової сигналізації
14.1
x
x
x
x
Зчіпний (буксирний) пристрій та реверс
15.1
x
x
x
x
Захисний пристрій (ROPS), характеристики за результатами статичних випробувань
16.1
x
x
x
x
Робочий простір, засоби доступу до місця водія
17.1
x
x
x
x
Вал відбору потужності
18.1
x
x
x
x
Захисний пристрій (ROPS) заднього розташування (для вузькоколійних тракторів)
19.1
Органи керування
20.1
x
x
x
x
Захисний пристрій (ROPS) переднього розташування (для вузькоколійних тракторів)
21.1
Розміри та маса причепа
22.1
x
x
x
x
Скло кабіни
22.2
x
x
x
x
Регулятор швидкості
22.3
x
x
x
x
Захисні пристрої та безпечні відстані для елементів приводу
22.4
x
x
x
x
Механічний зчіпний пристрій
22.5
x
x
x
x
Обов'язкова табличка виробника
22.6
x
x
x
x
Система приєднання гальм причепа
22.7
x
x
x
x
Обсяг викидів забруднювальних речовин
23.1
x
x
x
x
Шини
24.1
x
x
x
Стійкість
25.1
x
x
__________
Примітка. Позначення "x" означає, що вимоги поширюються на відповідну категорію транспортного засобу.
Додаток 3
до Технічного регламенту
(в редакції постанови Кабінету Міністрів України
від 4 грудня 2019 р. № 1168)
СЕРТИФІКАТ
відповідності затвердженому типу
{Додаток 3 в редакції Постанови КМ № 1168 від 04.12.2019}
Додаток 4
до Технічного регламенту
ВИЗНАЧЕННЯ
типів (варіантів та версій) транспортних засобів
1. Колісні трактори:
1) тип колісного трактора означає сукупність тракторів, що:
відносяться до однієї і тієї ж категорії;
вироблені одним суб'єктом господарювання (виробником);
мають одне позначення типу;
не відрізняються за такими істотними конструкційними ознаками, як:
- тип шасі (рами) (однобрусне, шарнірно-зчленоване шасі, шасі з бічними балками);
- тип двигуна (внутрішнього згоряння, електричний, гібридний);
- кількість осей.
Визначення категорій трактора наведено у пункті 11 Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів;
2) варіант трактора - сукупність тракторів одного типу, які не відрізняються за такими істотними конструкційними ознаками:
двигун:
принцип дії;
кількість та розміщення циліндрів;
різниця потужності не більш як 30 відсотків (найбільша потужність не повинна перевищувати найменшу не більш як у 1,3 раза);
різниця робочого об'єму циліндрів не більш як 20 відсотків (найбільший робочий об'єм не повинен перевищувати найменший більш як у 1,2 раза);
ведучі осі (кількість, розташування, з'єднання);
керовані осі (кількість та розміщення);
максимальна маса з вантажем, яка може відрізнятись не більш як на 10 відсотків;
трансмісія (тип);
захисний пристрій для водія у разі перекидання транспортного засобу;
гальмівні осі (кількість);
3) версія трактора - трактори одного варіанта, що складаються з комбінації елементів, наведених у технічному описі.
2. Гусеничні трактори.
Визначення типу, варіанта та версії для гусеничних тракторів теж саме, що і для колісних тракторів.
3. Причепи:
1) тип причепа означає сукупність причепів, що:
відносяться до однієї і тієї ж категорії;
вироблені одним суб'єктом господарювання (виробником);
мають одне позначення типу;
не відрізняються за такими істотними конструкційними ознаками, як:
- тип шасі (рами) (однобрусне, зчленоване шасі, шасі з бічними балками);
- кількість осей;
2) варіант причепа - причепи одного типу, які не відрізняються за такими істотними конструкційними ознаками:
керовані осі (кількість, розміщення, взаємозв'язок);
максимальна маса з вантажем, яка може відрізнятись не більш як на 10 відсотків;
трансмісія (тип);
гальмівні осі (кількість).
4. Змінні причіпні машини.
Визначення типу та варіанта для причіпних машин теж саме, що і для причепів.
{Технічний регламент доповнено додатком 4 згідно з Постановою КМ № 1168 від 04.12.2019}
Додаток 5
до Технічного регламенту
ПЕРЕЛІК
нормативно-правових актів та Правил Європейської Економічної Комісії ООН, які встановлюють вимоги до окремих складових частин, технічних вузлів та характеристик транспортних засобів
Характеристика транспортного засобу та найменування складової частини, технічного вузла
Номер згідно з Директивою Європейського Парламенту та Ради ЄС від 26 травня 2003 р. № 2003/37/ЄС
Найменування та позначення нормативно-правового акта або номер Правил Європейської Економічної Комісії ООН
Серія поправок до Правил Європейської Економічної Комісії ООН, які регламентують мінімальні вимоги в Україні
Максимальна маса з вантажем
1.1
Технічний регламент щодо складових частин і характеристик колісних сільськогосподарських та лісогосподарських тракторів, затверджений постановою Кабінету Міністрів України від 28 грудня 2011 р. № 1368 (далі - Технічний регламент)
Номерний знак
1.2
Технічний регламент
Бак для пального
1.3
Технічний регламент
Баластний вантаж
1.4
Технічний регламент
Пристрій звукової сигналізації
1.5
Технічний регламент
R 28
00
Рівень зовнішнього шуму
1.6
Технічний регламент
R 51
02
Дзеркала заднього огляду
3.1
R 46
02
Оглядовість та склоочисники
4.1
R 71
00
Рульове керування
5.1.
R 79
00
Електромагнітна сумісність
6.1.
R 10
02
Гальмівні пристрої
7.1
R 13
10
Кількість, спосіб і місце розташування пристроїв освітлення та світлової сигналізації
13.1
R 86
00
Пристрої освітлення та світлової сигналізації
14.1
Фари ближнього світла
R 1
R 8
R 20
R 98
R 112
01
05
02
00
00
Фари дальнього світла
R 1
R 8
R 20
R 98
R 112
01
05
03
00
00
Покажчики поворотів (передні, задні)
R 6
01
Передні габаритні вогні (підфарники)
R 7
01
Задні габаритні вогні
R 7
01
Стоп-сигнали
R 7
01
Контурні вогні
R 7
01
Світловідбивачі
R 3
02
Ліхтар освітлення номерного знака
R 4
00
Передні протитуманні фари
R 19
02
Задні протитуманні фари
R 38
00
Вогні заднього ходу
R 23
00
Розміри та маса причепа
22.1
Правила дорожнього руху, затверджені постановою Кабінету Міністрів України від 10 жовтня 2001 р. № 1306
Скло кабіни
22.2
R 43
00
Обсяг викидів забруднювальних речовин*
23.1
R 96
00 (застосовують на території України до 1 січня 2021 р.) 03 (буде застосовуватися на території України з 1 січня 2021 р. для двигунів з діапазоном потужності Е, F, G, D, з 1 січня 2024 р. - для двигунів з діапазоном потужності H, I, J, K)
R 49
02
R 24
03
Шини
24.1
R 106
R 54
00
00
Спідометр
28.1
R 39
00
Пристрій для обмеження швидкості
30.1
R 89
00
Задній захисний пристрій
31.1
R 58
01
Пристрій бокового захисту
32.1
R 73
00
____________
*Установити, що на час дії воєнного та/або надзвичайного стану та протягом 180 календарних днів після його припинення або скасування вимоги до окремих складових частин, технічних вузлів та характеристик транспортних засобів у частині обсягів викидів забруднювальних речовин не застосовуються на території України.
{Технічний регламент доповнено додатком 5 згідно з Постановою КМ № 1168 від 04.12.2019; із змінами, внесеними згідно з Постановою КМ № 850 від 29.07.2022}
Додаток 6
до Технічного регламенту
ФОРМИ
інформаційних документів (технічних описів) транспортних засобів, що додаються суб'єктом господарювання до заявки на затвердження типу
{Технічний регламент доповнено додатком 6 згідно з Постановою КМ № 1168 від 04.12.2019}
Додаток 7
до Технічного регламенту
(в редакції постанови Кабінету Міністрів України
від 29 липня 2022 р. № 850)
СЕРТИФІКАТ
ЗАТВЕРДЖЕННЯ ТИПУ
(повнокомплектний транспортний засіб
завершений транспортний засіб
незавершений транспортний засіб)
{Технічний регламент доповнено додатком 7 згідно з Постановою КМ № 1168 від 04.12.2019; в редакції Постанови КМ № 850 від 29.07.2022; із змінами, внесеними згідно з Постановою КМ № 1653 від 10.12.2025}
Додаток 8
до Технічного регламенту
ФОРМИ ДОДАТКІВ
до сертифіката відповідності затвердженому типу
{Технічний регламент доповнено додатком 8 згідно з Постановою КМ № 1168 від 04.12.2019}
Додаток 9
до Технічного регламенту
НОМЕНКЛАТУРА
складових частин, вузлів і характеристик транспортних засобів, які перевіряються під час затвердження типу одиничних зразків транспортних засобів
Характеристика транспортного засобу та найменування складової частини, технічного вузла
Номер згідно з додатком 1 до Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
Застосування вимог до категорій транспортних засобів (крім тракторів спеціального призначення)
T1
T2
T3
T5
C
R
S
Номерний знак
1.2
x
x
x
x
i
x
x
Баластний вантаж
1.4
x
x
x
i
Пристрій звукової сигналізації
1.5
x
x
x
x
i
Рівень зовнішнього шуму
1.6
х
х
х
х
і
Максимальна швидкість
2.1
x
x
x
x
i
Вантажні платформи
2.2
x
x
x
x
i
Дзеркала заднього огляду
3.1
x
x
x
i
Оглядовість та склоочисники
4.1
x
x
x
x
i
Рульове керування
5.1
x
x
x
x
x
Гальмівні пристрої
7.1
x
x
x
x
x
x
x
Сидіння для пасажирів
8.1
x
x
x
i
Захисний пристрій для водія у разі перекидання транспортного засобу (ROPS)
10.1
x
x
x
Кількість, спосіб і місце розташування пристроїв освітлення та світлової сигналізації, маркування за наявності
13.1
x
x
x
x
i
x
x
Засоби доступу до місця водія
17.1
x
x
x
i
Вал відбору потужності
18.1
x
x
x
x
i
Розміри та маса причепа
22.1
x
x
x
x
i
x
x
Захисні пристрої та безпечні відстані для елементів приводу
22.4
x
x
x
x
i
Механічний зчіпний пристрій
22.5
x
x
x
x
i
x
x
Обов'язкова табличка виробника
22.6
x
x
x
x
i
x
x
Система приєднання гальм причепа
22.7
x
x
x
x
i
x
x
Шини
24.1
x
x
x
x
x
x
__________
Примітка. Позначення “x” означає, що вимоги поширюються на відповідну категорію транспортного засобу; “i” - на гусеничні трактори категорії C (C1, C2, C3 і C5) так само, як і на колісні трактори категорії T (T1, T2, T3 і T5).
{Технічний регламент доповнено додатком 9 згідно з Постановою КМ № 987 від 15.09.2023}
Додаток 10
до Технічного регламенту
ПЕРЕЛІК
показників, параметрів, які характеризують вимоги під час затвердження типу одиничних зразків транспортних засобів
Характеристика транспортного засобу та найменування складової частини, технічного вузла
Номер згідно з додатком 1 до Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
Показники, параметри, які характеризують вимоги
Назва нормативно-правового акта чи нормативного документа, номер пункту, який встановлює вимоги
Номерний знак
1.2
наявність місця для встановлення номерного знака
Технічний регламент щодо складових частин і характеристик колісних сільськогосподарських та лісогосподарських тракторів (пункт 7)
Баластний вантаж
1.4
наявність
кількість
матеріал
Технічний регламент щодо складових частин і характеристик колісних сільськогосподарських та лісогосподарських тракторів (пункт 11)
Пристрій звукової сигналізації
1.5
наявність
Технічний регламент щодо складових частин і характеристик колісних сільськогосподарських та лісогосподарських тракторів частин (пункт 12)
Рівень зовнішнього шуму
1.6
рівень зовнішнього шуму
під час руху
в нерухомому стані
Технічний регламент щодо складових частин і характеристик колісних сільськогосподарських та лісогосподарських тракторів частин (пункт 15)
Максимальна швидкість
2.1
максимальна швидкість
ДСТУ ГОСТ 30748-2003 (ИСО 3965-90) Трактори сільськогосподарські. Визначення максимальної швидкості (підрозділи 3.1, 3.2 і розділ 5)
Вантажні платформи
2.2
наявність
розміри
ДСТУ 7462:2013 Сільськогосподарські та лісогосподарські трактори. Платформи вантажні. Характеристики (підрозділи 4.2, 4.4)
Дзеркала заднього огляду
3.1
регульованість дзеркала
Правила ЄЕК ООН № 46-02 (пункт 6.1.1.1)
Оглядовість та склоочисники
4.1
видимість частини кожного переднього колеса
наявність склоочисників
частота роботи склоочисників
Правила ЄЕК ООН № 71-00
(пункти 5.1.1, 5.5.1, 5.5.2)
Рульове керування
5.1
доступність регулювання та контролю стану елементів рульового керування
ДСТУ ISO 10998:2013 Трактори сільськогосподарські. Вимоги до рульового керування (пункт 5.6.1)
Гальмівні пристрої
7.1
робоча гальмівна система
стоянкова гальмівна система
ДСТУ 8373:2015 Сільськогосподарські та лісогосподарські колісні трактори. Системи гальмівні. Загальні вимоги (пункт 5.2.10.1, абзац другий; пункти 5.2.10.2; 5.2.11.1)
Сидіння для пасажирів
8.1
наявність
кількість
ДСТУ 7466:2013 Сільськогосподарські та лісогосподарські колісні трактори. Сидіння пасажирські. Загальні вимоги (підрозділ 3.4)
Захисний пристрій для водія у разі перекидання транспортного засобу (ROPS)
10.1
наявність ROPS (для категорій Т1, Т5, С1, С5)
наявність маркування щодо відповідності
ДСТУ ISO 5700:2019
(ISO 5700:2013, IDT) Сільськогосподарські та лісогосподарські трактори. Убезпечувальні конструкції в разі перекидання. Метод статичного випробовування та умови прийняття (підрозділ 3.1)
Кількість, спосіб і місце розташування пристроїв освітлення та світлової сигналізації, маркування за наявності
13.1
наявність
кількість
колір світла
кріплення
порядок вмикання
наявність маркування щодо відповідності
ДСТУ ISO 16154:2014 Сільськогосподарські та лісогосподарські трактори i машини. Пристрої освітлювальні, світлові сигнальні та маркувальні для проїзду дорогами загального користування. Загальні вимоги щодо встановлення (пункти 4.2.1, 4.8, 4.9.1, 4.9.2, додатки A, E)
Засоби доступу до місця водія
17.1
наявність засобів доступу на робоче місце
розміри засобів доступу на робоче місце
ДСТУ ISO 26322-1:2013 Сільськогосподарські та лісогосподарські трактори. Вимоги щодо безпеки. Частина 1. Трактори стандартні (пункти 4.4.1.1.1, 4.4.1.2.1, 4.4.1.3.1, 4.4.1.3.2)
Вал відбору потужності
18.1
наявність та розміри захисного кожуха
ДСТУ ISO 500-1:2019 Сільськогосподарські трактори. Вал відбирання потужності задній типів 1, 2, 3 та 4. Частина 1. Основні технічні характеристики, вимоги щодо безпеки, розміри основного захисного кожуха та зони вільного (розділи 6 і 7)
Розміри та маса причепа
22.1
розміри (ширина, висота, довжина)
ширина колії
дорожній просвіт
Правила дорожнього руху, затверджені постановою Кабінету Міністрів України від 10 жовтня 2001 р. № 1306 (пункт 22.5)
Захисні пристрої та безпечні відстані для елементів приводу
22.4
наявність
кріплення
ДСТУ 7589:2014 Сільськогосподарські та лісогосподарські трактори. Захист від рухомих частин і виступних елементів. Загальні вимоги (пункти 4.2, 5.1.3)
Механічний зчіпний пристрій
22.5
тип
наявність маркування щодо відповідності
ДСТУ 7818:2015 Сільськогосподарські та лісогосподарські колісні трактори. З'єднання механічні між трактором і причіпним устаткованням. Загальні вимоги (підрозділи 4.1, 4.2 і розділ 6)
Обов'язкова табличка виробника
22.6
наявність
місце розміщення
спосіб кріплення
ідентифікаційний номер
ДСТУ 7322:2013 Трактори сільськогосподарські. Загальні технічні умови (пункт 5.29)
Система приєднання гальм причепа
22.7
можливість керування гальмами причепа, причіпної машини із сидіння оператора
вид системи приєднання гальм (гідравлічна, пневматична)
ДСТУ 8373:2015 Сільськогосподарські та лісогосподарські колісні трактори. Системи гальмівні. Загальні вимоги (підрозділи 5.3.1, 5.3.2)
Шини
24.1
наявність маркування щодо відповідності, основні параметри шин
Правила ЄЕК ООН № 106-00 (розділ 3, додатки 2 і 3)
{Технічний регламент доповнено додатком 10 згідно з Постановою КМ № 987 від 15.09.2023}
Додаток 11
до Технічного регламенту
СЕРТИФІКАТ
затвердження типу одиничного зразка транспортного засобу (повнокомплектний транспортний засіб)
{Технічний регламент доповнено додатком 11 згідно з Постановою КМ № 987 від 15.09.2023; із змінами, внесеними згідно з Постановою КМ № 1653 від 10.12.2025}
Додаток 12
до Технічного регламенту
ФОРМИ ДОДАТКІВ
до сертифіката затвердження типу одиничного зразка транспортного засобу
{Технічний регламент доповнено додатком 12 згідно з Постановою КМ № 987 від 15.09.2023}
ЗАТВЕРДЖЕНО
постановою Кабінету Міністрів України
від 28 грудня 2011 р. № 1367
ПЛАН ЗАХОДІВ
із застосування Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
Зміст заходу
Відповідальні за виконання
Строк виконання, роки
1. Розроблення та затвердження нормативно-правових актів, нормативних і методичних документів щодо провадження діяльності із затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів
Мінагрополітики
2012
2. Приведення власних нормативно-правових актів у відповідність з положеннями Технічного регламенту затвердження типу сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів (далі - Технічний регламент)
Мінекономрозвитку
Мінагрополітики
-"-
3. Утворення консультаційнометодичного центру з питань застосування Технічного регламенту
Мінагрополітики
Мінекономрозвитку
Мінінфраструктури
-"-
4. Популяризація Технічного регламенту з використанням засобів масової інформації, шляхом проведення семінарів, конференцій
-"-
-"-
5. Затвердження та опублікування попереднього переліку національних стандартів, які у разі їх застосування є доказом відповідності сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів вимогам Технічного регламенту (далі - перелік стандартів)
Мінагрополітики
Мінекономрозвитку
Мінінфраструктури
2012
6. Підготовка вітчизняних підприємств-виробників до виготовлення сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів відповідно до вимог Технічного регламенту
Мінагрополітики
Мінекономрозвитку
2012-2013
7. Забезпечення добровільного поетапного застосування Технічного регламенту виробниками та постачальниками сільськогосподарських та лісогосподарських тракторів, їх причепів і змінних причіпних машин, систем, складових частин та окремих технічних вузлів:
-"-
2013-2015
для нових транспортних засобів категорій Т1-Т3 стосовно складових частин, вузлів та характеристик за номерами, зазначеними в додатку 1 до Технічного регламенту:
1.1, 1.2, 1.3, 1.4, 1.5, 1.6, 2.1, 3.1 і 4.1
2013
2.2, 5.1, 7.1, 8.1, 9.1, 13.1, 14.1, 22.1, 22.2, 22.3, 22.4, 22.5, 22.6, 22.7 і 23.1
2014
стосовно інших категорій транспортних засобів та інших складових частин, вузлів та характеристик, наведених у додатках 1 і 2 до Технічного регламенту
2015
8. Поетапне розроблення та впровадження національних стандартів і технічних регламентів, необхідних для повної гармонізації вимог Технічного регламенту з європейськими вимогами (Директиви Європейського Парламенту та Ради ЄС від 26 травня 2003 р. № 2003/37/ЄС), актуалізація переліку стандартів
Мінагрополітики
Мінекономрозвитку
щороку
9. Розроблення проекту рішення Кабінету Міністрів України щодо внесення змін до Технічного регламенту за результатами його добровільного застосування (у разі потреби)
-"-
2013-2015
10. Забезпечення обов'язкового застосування Технічного регламенту виробниками і постачальниками сільськогосподарських та лісогосподарських тракторів, причепів і змінних причіпних машин, їх систем, складових частин та окремих технічних вузлів, що передбачає проведення процедури оцінки відповідності згідно з Технічним регламентом
-"-
2016
{Зміна, що вноситься до переліку органів державного ринкового нагляду та сфер їх відповідальності втратила чинність на підставі Постанови КМ № 1069 від 28.12.2016}
