---
source: "rada"
dokid: 4373
nreg: "321-98-п"
title: "Про створення Державного сховища дорогоцінних металів і дорогоцінного каміння України"
doc_date: 1998-03-17
revision_date: 2025-12-18
status: 0
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА від 17 березня 1998 р. N 321 Київ
Про створення Державного сховища дорогоцінних металів і дорогоцінного каміння України
{ Із змінами, внесеними згідно з Постановами КМ N 975 ( 975-2004-п ) від 28.07.2004 N 657 ( 657-2024-п ) від 07.06.2024 N 1653 ( 1653-2025-п ) від 10.12.2025 }
На виконання статті 7 Закону України "Про державне регулювання видобутку, виробництва і використання дорогоцінних металів і дорогоцінного каміння та контроль за операціями з ними" ( 637/97-ВР ) Кабінет Міністрів України постановляє:
1. Створити Державне сховище дорогоцінних металів і дорогоцінного каміння України і віднести його до сфери управління Міністерства фінансів.
2. Покласти на Державне сховище дорогоцінних металів і дорогоцінного каміння здійснення закупівлі, приймання, зберігання, продажу та обліку дорогоцінних металів і дорогоцінного каміння, дорогоцінного каміння органогенного утворення та напівдорогоцінного каміння, зарахованих до Державного фонду дорогоцінних металів і дорогоцінного каміння України.
3. Міністерству фінансів у місячний термін затвердити Положення про Державне сховище дорогоцінних металів і дорогоцінного каміння України і визначити його структуру, а також установити обсяги видатків на його утримання та штатну чисельність працівників.
4. Міністерству фінансів за погодженням з Міністерством економіки, довкілля та сільського господарства затвердити умови оплати праці працівників Державного сховища дорогоцінних металів і дорогоцінного каміння.
{ Пункт 4 в редакції Постанови КМ N 657 ( 657-2024-п ) від 07.06.2024; із змінами, внесеними згідно з Постановою КМ N 1653 ( 1653-2025-п ) від 10.12.2025 }
5. Установити, що ціни і тарифи на роботи, пов'язані з проведенням експертизи та контролю якості дорогоцінних металів і дорогоцінного каміння, дорогоцінного каміння органогенного утворення та напівдорогоцінного каміння, а також на інші послуги, визначаються Міністерством фінансів.
{ Пункт 6 втратив чинність на підставі Постанови КМ N 975 ( 975-2004-п ) від 28.07.2004 }
7. Контроль за виконанням цієї постанови покласти на Віце-прем'єр-міністра України Тігіпка С.Л.
Прем'єр-міністр України В.ПУСТОВОЙТЕНКО
Інд.66
