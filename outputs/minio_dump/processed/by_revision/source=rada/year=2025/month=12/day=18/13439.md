---
source: "rada"
dokid: 13439
nreg: "509-96-п"
title: "Про порядок обчислення часу на території України"
doc_date: 1996-05-13
revision_date: 2025-12-18
status: 0
types: [2]
org: 2
---
КАБІНЕТ МІНІСТРІВ УКРАЇНИ
ПОСТАНОВА від 13 травня 1996 р. N 509 Київ
Про порядок обчислення часу на території України
{ Із змінами, внесеними згідно з Постановами КМ N 664 ( 664-2015-п ) від 02.09.2015 N 726 ( 726-2023-п ) від 18.07.2023 N 1653 ( 1653-2025-п ) від 10.12.2025 }
З урахуванням порядку обчислення часу, що діє в країнах Європи з 1996 року, Кабінет Міністрів України постановляє:
1. Запровадити на території України такий порядок обчислення часу: час другого часового поясу (київський час) з переведенням щорічно годинникової стрілки в останню неділю березня о 3 годині на 1 годину вперед і в останню неділю жовтня о 4 годині на 1 годину назад.
2. Установити, що:
рух залізничного, водного, повітряного і міжміського автомобільного транспорту загального користування, а також робота міжміського телефонного і телеграфного зв'язку на території України здійснюється за київським часом;
лічба суднового часу в морі провадиться за міжнародною системою часових поясів. При перебуванні суден на рейдах і в портах інших держав використовується час, який там установлено.
3. Зобов'язати міністерства і відомства України, Уряд Автономної Республіки Крим, обласні, Київську і Севастопольську міські державні адміністрації забезпечити своєчасне розроблення і проведення заходів щодо переходу до порядку обчислення часу, визначеного цією постановою.
4. Міністерству економіки, довкілля та сільського господарства подавати інформацію Державному комітетові телебачення і радіомовлення для інформування населення через засоби масової інформації про перехід на літній час і про його скасування не менш як за 45 днів.
{ Пункт 4 в редакції Постанови КМ N 664 ( 664-2015-п ) від 02.09.2015; із змінами, внесеними згідно з Постановами КМ N 726 ( 726-2023-п ) від 18.07.2023, N 1653 ( 1653-2025-п ) від 10.12.2025 }
5. Визнати такою, що втратила чинність, постанову Кабінету Міністрів України від 20 березня 1992 р. N 139 ( 139-92-п ) "Про порядок обчислення часу на території України" (ЗП України, 1992 р., N 4, ст. 93).
Прем'єр-міністр України Є.МАРЧУК
Міністр Кабінету Міністрів України В.ПУСТОВОЙТЕНКО
Інд.31
