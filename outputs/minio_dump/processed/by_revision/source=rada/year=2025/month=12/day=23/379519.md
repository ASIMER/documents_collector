---
source: "rada"
dokid: 379519
nreg: "z0797-12"
title: "Журнал обліку лікарських засобів, молочних сумішей у відділеннях і кабінетах надавачів медичних послуг, що надають медичну допомогу людям, які живуть з ВІЛ"
doc_date: 2012-03-21
revision_date: 2025-12-23
status: 5
types: [9, 79, 206, 10]
org: 31
---
ЗАТВЕРДЖЕНО
Наказ Міністерства
охорони здоров'я України
21 березня 2012 року № 182
(у редакції наказу
Міністерства охорони
здоров'я України
від 05 листопада 2025 року
№ 1683)
{Із змінами, внесеними згідно з Наказів Міністерства охорони здоров'я
№ 864 від 08.05.2018
№ 1429 від 09.08.2023
№ 1683 від 05.11.2025}
Форма первинної облікової документації
№ 510-1/о
Журнал
обліку лікарських засобів, молочних сумішей у відділеннях і кабінетах надавачів медичних послуг, що надають медичну допомогу людям, які живуть з ВІЛ
{Форма в редакції Наказів Міністерства охорони здоров'я № 864 від 08.05.2018, № 1429 від 09.08.2023, № 1683 від 05.11.2025}
Директор Департаменту
лікувально-профілактичної
допомоги
М.К. Хобзей
ЗАТВЕРДЖЕНО
Наказ Міністерства
охорони здоров'я України
21 березня 2012 року № 182
(у редакції наказу
Міністерства охорони
здоров'я України
від 05 листопада 2025 року
№ 1683)
Зареєстровано в Міністерстві
юстиції України
18 травня 2012 р.
за № 797/21110
Інструкція
щодо заповнення форми первинної облікової документації № 510-1/о «Журнал обліку лікарських засобів, молочних сумішей у відділеннях і кабінетах надавачів медичних послуг, що надають медичну допомогу людям, які живуть з ВІЛ»
1. Ця Інструкція визначає порядок заповнення форми первинної облікової документації № 510-1/о «Журнал обліку лікарських засобів, молочних сумішей у відділеннях і кабінетах надавачів медичних послуг, що надають медичну допомогу людям, які живуть з ВІЛ» (далі — форма первинної облікової документації № 510-1/о).
2. Форма первинної облікової документації № 510-1/о заповнюється фахівцями відділень і кабінетів надавачів медичних послуг, що здійснюють діагностику, лікування та супровід осіб з ВІЛ-інфекцією та які отримують лікарські засоби: антиретровірусні препарати, препарати для лікування та профілактики опортуністичних інфекцій (далі — лікарські засоби) для надання медичної допомоги людям, які живуть з ВІЛ, та молочні суміші для ВІЛ-експонованих дітей.
3. Форма первинної облікової документації № 510-1/о ведеться окремо залежно від джерел фінансування та/або способу придбання лікарських засобів та молочних сумішей. Допускається окреме ведення форми первинної облікової документації № 510-1/о для внесення інформації про лікарські засоби за напрямом використання (для антиретровірусної терапії, для доконтактної профілактики, для післяконтактної профілактики, для профілактики передачи ВІЛ від матері до дитини, для лікування та профілактики опортуністичних інфекцій).
4. Форму первинної облікової документації № 510-1/о веде особа, відповідальна за зберігання та видачу лікарських засобів, молочних сумішей у відділеннях і кабінетах надавачів медичних послуг.
5. Форма первинної облікової документації № 510-1/о заповнюється під час кожного надходження та кожної видачі лікарських засобів, молочних сумішей пацієнту.
6. В разі ведення надавачами медичних послуг в електронній формі в електронних медичних інформаційних системах, підключених до центральної бази даних електронної системи охорони здоров'я, в яких наявна відповідна технічна можливість, форми первинної облікової документації № 510-1/о, ця форма в паперовій формі не ведеться.
Електронні документи зберігаються з дотриманням вимог відповідно до Закону України «Про електронні документи та електронний документообіг».
У випадку ведення форми первинної облікової документації № 510-1/о в паперовій формі всі сторінки мають бути пронумеровані. Форма первинної облікової документації № 510-1/о має бути прошнурованою, підписаною керівником надавача медичних послуг та скріпленою його печаткою (за наявності).
7. На одній сторінці форми первинної облікової документації № 510-1/о обліковується один лікарський засіб, молочна суміш з однаковою торговельною назвою та формою випуску незалежно від серії препарату, терміну придатності.
8. Для обліку одного лікарського засобу, молочної суміші при заповненні форми первинної облікової документації № 510-1/о можна передбачити декілька незаповнених сторінок. У разі закінчення сторінки потрібно зробити перенос на іншу, при цьому вказати: «Перенесено на сторінку № ____». У разі початку нової сторінки слід заповнювати графи 1–3 повністю.
9. У формі первинної облікової документації № 510-1/о заповнюється зміст, де зазначаються назва лікарського засобу, молочної суміші (повна торговельна назва, форма випуску) та номери сторінок, на яких обліковується цей лікарський засіб, молочна суміш.
10. Строк зберігання форми первинної облікової документації № 510-1/о після закінчення її ведення — 3 роки.
{Інструкція в редакції Наказів Міністерства охорони здоров'я № 864 від 08.05.2018, № 1429 від 09.08.2023, № 1683 від 05.11.2025}
Директор Департаменту
лікувально-профілактичної
допомоги
М.К. Хобзей
